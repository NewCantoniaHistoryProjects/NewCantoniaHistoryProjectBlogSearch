<!DOCTYPE html><html><head><meta http-equiv="Content-Type" content="text/html; charset=utf-8"><title>南汉大事年表</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">南汉大事年表</h1>
</header>
<section data-field="subtitle" class="p-summary">
唐僖宗乾符元年甲午（874）
刘隐生，为刘谦长子，正室韦氏所生。
</section>
<section data-field="body" class="e-content">
<section name="24e4" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="13f7" id="13f7" class="graf graf--h3 graf--leading graf--title">南汉大事年表</h3><p name="20cc" id="20cc" class="graf graf--p graf-after--h3"><strong class="markup--strong markup--p-strong">唐僖宗乾符元年甲午（874）</strong><br>刘隐生，为刘谦长子，正室韦氏所生。</p><p name="e77c" id="e77c" class="graf graf--p graf-after--p"><strong class="markup--strong markup--p-strong">僖宗中和三年癸卯（883）</strong><br>六月，以刘谦为封州刺史。</p><p name="fcc6" id="fcc6" class="graf graf--p graf-after--p"><strong class="markup--strong markup--p-strong">昭宗龙纪元年已酉（889）</strong><br>刘岩（䶮）生，为刘谦三子，侧室段氏所生。<br>是岁，韦氏杀段氏，夺其子刘（岩）䶮。</p><p name="4c8b" id="4c8b" class="graf graf--p graf-after--p"><strong class="markup--strong markup--p-strong">昭宗乾宁元年甲寅（894）</strong><br>十二月，刘谦卒。<br>贺江土民百余人谋乱。刘隐为一夕尽诛之。岭南节段使刘崇龟召补其为右都押牙兼贺水镇使。未几，表为封州刺史。</p><p name="a096" id="a096" class="graf graf--p graf-after--p"><strong class="markup--strong markup--p-strong">昭宗乾宁二年乙卯（895）</strong><br>七月，赐岭南节度使军额曰清海。以薛王知柔为清海节度使、同平章事，仍权知京兆尹、判度支，充盐铁转运使，俟反正日赴镇。<br>十二月，安州防御使家晟相指挥使刘士政及兵马押监陈可璠，袭桂州，杀桂州经略使周元静。刘士政为桂州知军府事，陈可璠为副使。</p><p name="e0b6" id="e0b6" class="graf graf--p graf-after--p"><strong class="markup--strong markup--p-strong">昭宗乾宁三年丙辰（896）</strong><br>十二月，清海节度使薛王知柔行至湖南．广州牙将卢琚、谭玘据境拒之。刘隐夜入端卅，斩玘，继而袭广州，斩卢琚。具军容迎知柔入视事。<br>知柔表隐为行军司马刘岩（䶮）为薛王府谘议参军，更名曰陟。</p><p name="acd3" id="acd3" class="graf graf--p graf-after--p"><strong class="markup--strong markup--p-strong">昭宗光化元年戊午（898）</strong><br>十二月，韶州刺史曾衮举兵攻广州，州将王环帅战舰应之，清海行军司马刘隐一战破之。<br>韶州将刘潼占据浈、浛二县，为刘隐所斩。</p><p name="bb13" id="bb13" class="graf graf--p graf-after--p"><strong class="markup--strong markup--p-strong">昭宗光化三年庚申（900）</strong><br>二月，以吏部尚书崔胤为同平章事，充清海节度使。<br>六月，崔胤至湖南复又召还。<br>九月，以徐彦若同平章事，充清海节度使。<br>升桂管为静海军，以经略使刘士政为节度使。<br>十月，楚王马殷遣将秦彦晖、李琼等率兵七千人攻打刘士政，刘士政投降。桂、宜、岩、柳、象五州皆入马殷辖地。</p><p name="d665" id="d665" class="graf graf--p graf-after--p"><strong class="markup--strong markup--p-strong">昭宗天复元年辛酉（901）</strong><br>十二月，清海节度使徐彦若薨，遗表荐行军司<br>马刘隐权留后。</p><p name="5a51" id="5a51" class="graf graf--p graf-after--p"><strong class="markup--strong markup--p-strong">昭宗天复二年壬戌（902）</strong><br>虔州刺史卢光稠攻岭南。陷韶州，使其子延帛守之，进围潮州。刘隐发兵击走之，并乘胜进攻韶州，为虔人谭全播所败奔还。</p><p name="a7c1" id="a7c1" class="graf graf--p graf-after--p"><strong class="markup--strong markup--p-strong">昭宗天祐元年甲子（904）</strong><br>正月，朱全忠发河南、<br>北诸镇丁匠数万，令张全义治东都宫室，江、浙、湖、岭诸镇附全忠者，皆输货财以助之。<br>十二月，刘隐遣使重贿朱全忠，得其保荐为清海军节度使。</p><p name="f6d0" id="f6d0" class="graf graf--p graf-after--p"><strong class="markup--strong markup--p-strong">昭宗天祐二年乙丑（905）</strong><br>三月，加清海节度使刘隐同平章事。</p><p name="23db" id="23db" class="graf graf--p graf-after--p"><strong class="markup--strong markup--p-strong">昭宣帝天祐三年丙寅（906）</strong><br>正月，加静海节度使曲承裕同平章事。</p><p name="fc9c" id="fc9c" class="graf graf--p graf-after--p"><strong class="markup--strong markup--p-strong">后梁太祖开平元年丁卯（907）</strong><br>二月，唐昭宣帝诏宰相帅百官诣元帅府劝进，梁王遣使却之。于是朝臣、藩镇乃至湖南、岭南上笺劝进者相继。<br>三月，昭宣帝降御札禅位于梁。<br>四月，梁王始御金祥殿，受百官称臣、下书称教令，自称寡人。令诸笺、表、簿、籍皆去唐年号，但称月、日。<br>五月、己卯，梁加刘隐检校太尉兼侍中，封大彭郡王。<br>七月，静海节度使曲裕卒，以其子权知招后颢为节度使。<br>十月，刘隐进献助军钱二十万，又进龙脑、腰带、珍珠枕、玳瑁、香药等。<br>十一月，刘隐进龙形通犀腰带、金托裹含稜玳瑁器百余副，香药珍巧甚多。<br>广南管内获白鹿，耳有两缺，是乃祥瑞之兆，刘隐并图形献。</p><p name="1476" id="1476" class="graf graf--p graf-after--p"><strong class="markup--strong markup--p-strong">太祖开平二年戊辰（908）</strong><br>八月，广州上言“白龙见”，刘隐并图形以进。<br>九月，楚王马殷遣步军都指挥使吕师周将兵击岭南，与清海节度使刘隐十余战，刘隐皆败。马殷取昭、贺、梧、蒙、龚、富六州。<br>十月，广州进献鞍马、银器、绫帛以贺梁大明节。<br>以刘隐为清海、静海节度使，以膳部郎中赵光裔、右补阙李殷衡充官告使，隐皆留之。</p><p name="8859" id="8859" class="graf graf--p graf-after--p"><strong class="markup--strong markup--p-strong">太祖开平四年庚午（910）</strong><br>正月，以卢光稠为镇南留后。<br>七月，刘隐贡犀牛，献船上蔷薇水于梁。<br>十月，梁诏进刘隐为南海王。<br>十二月，虔州刺史卢光稠疾病而卒．其子韶州刺史卢延昌受淮南官。<br>刘隐遣弟刘陟攻高州，为商州防御使刘昌鲁所破；刘陟转而攻容州，亦不克。<br>是岁，刘昌鲁致书楚王马殷，愿意归降。楚王遂遣横州刺史姚彦章将兵迎之。彦章至高州，以兵援送巨昭、昌鲁之朕及士卒千余人归长沙，楚王殷以姚彦章知容州事，以刘昌鲁为水顺节度副使。容、高二州成为马殷辖境。<br>是岁，闽命员外郎崔某聘于南海。</p><p name="760c" id="760c" class="graf graf--p graf-after--p"><strong class="markup--strong markup--p-strong">太祖乾化元年辛未（911）</strong><br>三月，清海、静海节度使兼中书令南平襄王刘隐卒，以其弟节度副使陟权知留后，闽遣使文来祭刘隐。<br>刘陟复义改名曰刘岩。<br>四月，以清海留后刘岩为节度使。<br>五月，粱大赦．改元，赐刘隐一子六品正员官。<br>十二月，刘岩趁卢氏集团内乱，发兵攻韶州，破之，韶州刺史廖爽奔楚。刘岩遂得韶州。<br>以静海留后曲美为节度使。<br>刘岩遣兵攻容州。马殷遣都指挥使许德勋以桂州兵救之，姚彦章不能守，乃迁容州士民及其府藏奔长沙，刘岩遂取容管，转而克高州。<br>是岁，广州贡犀象，奇珍及金银等于梁，其估价千万。</p><p name="c9d2" id="c9d2" class="graf graf--p graf-after--p"><strong class="markup--strong markup--p-strong">太祖乾化二年壬申（912）</strong><br>四月，刘岩献金银、犀牙、杂宝货及名香等于梁，合估数千万。<br>梁太祖闻岭南与楚相攻，甲戌，以右散骑常侍韦戬等为潭、广和叶使，往解之。<br>是岁，梁以刘岩为清海军节度使、检校太保、同平章事。</p><p name="b562" id="b562" class="graf graf--p graf-after--p"><strong class="markup--strong markup--p-strong">太祖乾化三年癸酉（913）</strong><br>十月，岭南节度使刘岩求婚于楚，楚王许以女妻之。<br>是岁，后梁加刘岩检校太傅。梁未帝即位，悉以刘隐官爵授岩，袭封南海王。</p><p name="83ba" id="83ba" class="graf graf--p graf-after--p"><strong class="markup--strong markup--p-strong">均王乾化四年甲戌（914）</strong><br>春，刘岩遣供军巡官陈用拙奉礼币，请兄事于吴越王。</p><p name="d5cd" id="d5cd" class="graf graf--p graf-after--p"><strong class="markup--strong markup--p-strong">均王贞明元年乙亥（915）</strong><br>八月，刘岩自楚娶妇，楚王殷遣永顺节度使存送之。<br>十二月，清海、建武节度使兼中书令刘岩以吴越王钱镠为国王而己独为南平王，表求梁帝加封南越王及加都统，帝不许，自是贡使遂绝。</p><p name="ecd7" id="ecd7" class="graf graf--p graf-after--p"><strong class="markup--strong markup--p-strong">均王贞明二年丙子（916）</strong><br>刘岩遣幕属王定保聘于荆南。</p><p name="6501" id="6501" class="graf graf--p graf-after--p"><strong class="markup--strong markup--p-strong">南汉乾亨元年丁丑（917）</strong><br>十一月一日，清海、建武节度使刘岩即皇帝位于番禺，国号大越，大赦、改元乾亨。以梁使赵光裔为兵部尚书，节度副使杨洞濳为兵部侍郎，节度判官李殷衡为礼部侍郎，并同平章事。建三庙，追尊祖安仁曰太祖文皇帝，父谦曰代祖圣武皇帝，兄隐曰烈宗襄皂帝。<br>升广州为兴王府。分兴王府下辖之南海县为咸宁、常康二县；以兴宁县为齐昌府；徙循州治龙川县；置正州于循州之归<br>善县，归善、海丰、博罗、河源四县隶焉；立常乐州于合浦县地，博电、零绿、盐场隶焉。<br>十二月，闽王审知为其子牙内都指挥使延钧娶越主刘岩之女。刘岩以刘隐之女清远公主嫁予王延钧。<br>是岁，刘岩遣客省使刘瑭使于吴，告即位，且劝吴王称帝。<br>刘岩下诏铸造“乾亨重宝”铜钱。<br>曲颖遣子曲承美为欢好使来广州，以观虚实。</p><p name="c706" id="c706" class="graf graf--p graf-after--p"><strong class="markup--strong markup--p-strong">乾亨二年戊寅（918）</strong><br>十一月，刘岩祀南郊，大赦，改国号曰汉。<br>是岁，刘岩下诏铸造铅钱，十当铜钱一。</p><p name="63d6" id="63d6" class="graf graf--p graf-after--p"><strong class="markup--strong markup--p-strong">乾亨三年已卯（919）</strong><br>正月，刘岩立越国夫人马氏为皇后，马氏为楚王马殷之女。<br>九月，梁帝下诏吴越，令其出兵攻伐南汉。吴越王钱镠受命不行。梁帝下诏削夺刘岩官爵。</p><p name="56b4" id="56b4" class="graf graf--p graf-after--p"><strong class="markup--strong markup--p-strong">乾亨四年庚辰（920）</strong><br>三月，南汉宰相杨洞濳请立学校，开贡举，设铨选，刘岩从之。<br>十二月，刘岩遣使通好于蜀。</p><p name="1474" id="1474" class="graf graf--p graf-after--p">是岁，高祖第三子刘弘度（玢）出生，刘岩之妃赵昭仪所生；第四子刘弘熙（晟）出生。<br>是岁，刘岩割兴王府之浈阳县另置英州，韶州之浈昌县为雄州。<br>南汉文德殿成。</p><p name="2e38" id="2e38" class="graf graf--p graf-after--p"><strong class="markup--strong markup--p-strong">乾亨五年辛巳（921）</strong><br>十二月，汉以尚书左丞倪曙同平章事。</p><p name="0c75" id="0c75" class="graf graf--p graf-after--p"><strong class="markup--strong markup--p-strong">乾亨六年壬午（922）</strong><br>四月．刘岩用术者言，游梅口镇避灾。其地近闽之西鄙，闽将王延美将兵袭之，未至数十里，侦者告之，岩遁逃仅免。</p><p name="862a" id="862a" class="graf graf--p graf-after--p"><strong class="markup--strong markup--p-strong">乾亨七年癸未（923）</strong><br>夏，四月，晋王李存勖升坛，祭告上帝，遂即皇帝位，国号大唐，大赦，改元。<br>是岁，刘岩第十子刘弘杲出生。</p><p name="83f3" id="83f3" class="graf graf--p graf-after--p"><strong class="markup--strong markup--p-strong">乾亨八年甲申（924）</strong><br>四月，刘岩引兵侵闽，屯于汀、漳境上，闽人击之，刘岩败走。<br>刘岩更名刘陟。<br>南汉南宫落成。</p><p name="ebc1" id="ebc1" class="graf graf--p graf-after--p"><strong class="markup--strong markup--p-strong">乾亨九年乙酉（925）</strong><br>二月，刘陟闻后唐灭梁而惧，遣宫苑使何词入贡，且觇中国强弱。及何词还，言帝骄淫无政，不足畏也。刘陟大悦，自是不复通中国。</p><p name="6815" id="6815" class="graf graf--p graf-after--p"><strong class="markup--strong markup--p-strong">白龙元年乙酉（925）</strong><br>十二月，有白龙现于汉宫，刘陟即改乾亨九年为白龙元年，并更名曰龚。<br>长和骠骑郑旻遣其布燮郑昭淳求婚于汉，刘龚以女增城公主妻之。</p><p name="3398" id="3398" class="graf graf--p graf-after--p"><strong class="markup--strong markup--p-strong">白龙三年丁亥（927）</strong><br>十二月，刘龚如康州。</p><p name="626c" id="626c" class="graf graf--p graf-after--p"><strong class="markup--strong markup--p-strong">大有元年戊子（928）</strong><br>三月，楚大举水军击汉，围封州，刘龚以周易之，遇大有，于是大赦，改元大有。并命左右街使苏章将神弩三千，战舰百艘救封州。楚兵大败，解围遁去。刘龚以章为封州团练使。<br>是岁，高祖行籍田礼。</p><p name="6062" id="6062" class="graf graf--p graf-after--p"><strong class="markup--strong markup--p-strong">大有三年庚寅（930）</strong><br>九月，刘龚遣其将梁克贞、李守鄘攻交州，拔之，执静海节度使曲承美以归。以其将李进守交州。<br>十月，汉将梁克贞入占城，取其宝货以归。</p><p name="8c5d" id="8c5d" class="graf graf--p graf-after--p"><strong class="markup--strong markup--p-strong">大有四年辛卯（931）</strong><br>十二月，爱州将杨廷艺养假子三千人，图复交州。李进知之，受其赂，不以闻。<br>是岁，杨廷艺举兵围交州，刘龚遣承旨程宝救之，未至，城陷。李进逃归，刘龚杀之。宝围交州，廷艺出战，宝败死。</p><p name="54ca" id="54ca" class="graf graf--p graf-after--p"><strong class="markup--strong markup--p-strong">大有五年壬辰（932）</strong><br>十二月，刘龚立其十九子为王。</p><p name="dbad" id="dbad" class="graf graf--p graf-after--p"><strong class="markup--strong markup--p-strong">大有七年甲午（934）</strong><br>七月，刘龚遣左仆射何瑱如吴越致祭。<br>十二月，南汉皇后马氏殂。<br>刘龚命秦王刘弘度招募宿卫兵千人，然弘度多以市井无赖子弟充任。<br>是岁，宰相杨洞濳谢病归第。<br>南汉昭阳殿落成，群臣献赋为颂。</p><p name="5ab3" id="5ab3" class="graf graf--p graf-after--p"><strong class="markup--strong markup--p-strong">大有八年乙未（935）</strong><br>九月，林延遇闻闽惠宗遇弑，求归。刘龚不许，素服向其国三日哭。</p><p name="63a6" id="63a6" class="graf graf--p graf-after--p"><strong class="markup--strong markup--p-strong">大有九年丙申（936）</strong><br>四月，汉将孙德威侵蒙、桂二州，马希范自将步骑五千如桂州，汉兵自蒙州引去。<br>十月，刘龚以宗正卿兼工部侍郎刘濬为中书侍郎、同平章事。</p><p name="a0a2" id="a0a2" class="graf graf--p graf-after--p"><strong class="markup--strong markup--p-strong">大有十年丁酉（937）</strong><br>三月，刘龚以疾愈．大赦。<br>交州将皎公羡杀安南节度使杨廷艺而代之。<br>十二月，南唐遣使来告即位。</p><p name="2d65" id="2d65" class="graf graf--p graf-after--p"><strong class="markup--strong markup--p-strong">大有十一年戊戌（938）</strong><br>五月，刘龚遣集贤殿学士邹禹谟如南唐贺即位。<br>十月，吴权自爱州举兵攻皎公羡于交州，羡遣使以赂，求救于汉；刘龚欲乘且乱而取之，以其子万王弘操为静海节度使，徙封交王，将兵救公羡，刘龚自将屯千海门，为之声援。当时，吴权已杀公羡．据有交州，与汉军大战，汉军大败，士卒覆溺者太半，万王弘操死。龚收余众而还。</p><p name="62d7" id="62d7" class="graf graf--p graf-after--p"><strong class="markup--strong markup--p-strong">大有十二年已亥（939）</strong><br>十二月，刘龚采纳赵光裔的建议，遣谏议大夫李纾如楚通好。楚亦遣使报聘。</p><p name="922c" id="922c" class="graf graf--p graf-after--p"><strong class="markup--strong markup--p-strong">大有十三年庚子（940）</strong><br>三月，刘龚遣使聘于南唐。<br>九月，刘龚遣都官郎中郑翱如南唐贺仁寿节。<br>十二月，汉门下侍郎、同平章事赵损卒，以宁远节度使、南昌王定保为中书侍郎、同平章事。<br>南汉南薰殿落成。</p><p name="36cc" id="36cc" class="graf graf--p graf-after--p"><strong class="markup--strong markup--p-strong">大有十四年辛丑（941）</strong><br>四月，刘龚遣使如唐，谋共取楚，分其地，唐主不许。<br>五月，刘龚遣摄太尉、工部侍郎卢膺、尚仪谢宜清、尚衣高素清如吴越，求故王弟新安侯传璛之室马氏为后。<br>十二月，刘龚寝疾，有胡僧谓汉主名龚不利；汉主自造“䶮”字，改名为刘䶮。<br>是岁，刘䶮遣区延保聘于南唐。</p><p name="f7e8" id="f7e8" class="graf graf--p graf-after--p"><strong class="markup--strong markup--p-strong">大有十五年壬寅（942）</strong><br>四月，汉高祖刘䶮寝疾，以其子秦王弘度、晋王弘熙皆骄恣，少子越王弘昌孝谨有智识，与右仆射兼西御院使王翷谋出弘度镇邕州，弘熙镇容州，而立弘昌。制命将行，会崇文使萧益入问疾，以其事访之。萧益坚决反对，乃止。<br>刘䶮病殂，年五十四，谥曰天皇大帝。<br>秦王刘弘度即皇帝位，更名玢，以刘弘熙（晟）辅政．改元光天，尊母赵昭仪曰皇太妃。</p><p name="97a4" id="97a4" class="graf graf--p graf-after--p"><strong class="markup--strong markup--p-strong">光天元年壬寅（942）</strong><br>六月，刘玢遣使萧规如南唐告哀。<br>七月，循州盗贼群起，莫相统一。贼帅共奉张遇贤，称中天八国王，改元永乐，置百官，攻掠海隅。<br>刘玢以越王弘昌为都统，循王弘杲为副以讨之、战于钱帛馆。汉兵不利，二王皆为贼所围，指挥使陈道庠等力战救之，得免。东方州县多为张遇贤部所陷。<br>八月，汉葬天皇大帝于康陵，庙号高祖。<br>刘玢遣法物使公孙惠如南唐告即位。<br>十月，张遇贤陷循州，杀汉刺史刘传。<br>十二月，刘玢遣滕绍英如南唐贺仁寿节。<br>是岁，晋王刘弘熙（晟）长子刘继兴（鋹）出生。</p><p name="5900" id="5900" class="graf graf--p graf-after--p"><strong class="markup--strong markup--p-strong">应乾元年癸卯（943）</strong><br>三月，刘玢与诸王宴于长春宫，观手搏，至夕罢宴，刘玢大醉。晋王刘弘熙（晟）与越王弘昌、循王弘杲等阴谋杀害汉主刘玢。刘玢殂，谥曰殇。百官诸王莫敢入宫，越王刘弘昌帅诸弟临于寝殿，迎弘熙即皇帝位，更名晟，改元应乾。册封越王弘昌为太尉兼中书令、诸道兵马都元帅，知政事；循王弘杲为副元帅，参预政事。<br>五月，刘晟以谋反罪斩循王弘杲。雄武节度使齐王刘弘弼自以居大镇，惧祸，求入朝，许之。<br>七月，汉指挥使万景忻败张遇贤于循州，遇贤帅众岭、趣虔州。<br>十月，刘晟命韶王弘雅致仕。<br>十一月，刘晟祀南郊．大赦，改元乾和。</p><p name="de3a" id="de3a" class="graf graf--p graf-after--p"><strong class="markup--strong markup--p-strong">乾和二年甲辰（944）</strong><br>三月，刘晟命中书令、都元帅越王弘从昌谒烈宗陵于海曲，至昌华宫，使盗杀之。<br>汉以户部侍郎陈偓同平章事。<br>六月，刘晟幽齐王弘弼于私第。<br>十月，刘晟毒杀镇王弘泽于邕州。</p><p name="cd94" id="cd94" class="graf graf--p graf-after--p"><strong class="markup--strong markup--p-strong">乾和三年乙巳（945）</strong><br>八月，刘晟杀韶王弘雅。<br>九月，刘晟杀刘思潮、林少强、林少良、何昌廷等。<br>是岁，以左仆射王翷尝与高祖谋立弘昌，出为英州刺史，未至，赐死。</p><p name="332b" id="332b" class="graf graf--p graf-after--p"><strong class="markup--strong markup--p-strong">乾和四年丙午（946）</strong><br>九月，陈道庠预谋作乱，为刘晟察觉，斩陈道庠、邓伸于市，并夷灭其族。<br>是岁，刘晟割潮州的程乡县置敬州。</p><p name="4e77" id="4e77" class="graf graf--p graf-after--p"><strong class="markup--strong markup--p-strong">乾和五年丁未（947）</strong><br>八月，刘晟恐诸弟与其子争国，将高祖第六子齐王弘弼、第十一子恩王弘暐、第十三子同王弘简、第十四子益王弘建、第十五子辩王弘济、第十六子贵王弘道、第十七子宣王弘昭、第十九子定王弘益，一起杀害。且斩草除根，尽杀诸王之子、将其妻女纳入后宫供其淫乐。</p><p name="a472" id="a472" class="graf graf--p graf-after--p"><strong class="markup--strong markup--p-strong">乾和六年戊申（948）</strong><br>八月，刘晟遣知制诰宣化钟允章求婚于楚，楚王马希广不许。<br>十二月，刘晟以内常侍吴怀恩为开府仪同三司、西北面招讨使，将兵击楚，攻贺州，楚兵战败，南汉兵复陷昭州。</p><p name="7c43" id="7c43" class="graf graf--p graf-after--p"><strong class="markup--strong markup--p-strong">乾和七年已酉（949）</strong><br>十二月，刘晟如英州。<br>是岁，荆南遣使来，约与淮南分兵侵楚。</p><p name="752a" id="752a" class="graf graf--p graf-after--p"><strong class="markup--strong markup--p-strong">乾和八年庚戌（950）</strong><br>十二月，刘晟以宫人卢琼仙、黄琼芝为女侍中，朝服冠带，参决政事，宗室勋旧，诛戮殆尽，惟宦官林延遇等用事。<br>是岁，刘晟命西北面招讨使吴怀恩屯兵境上，伺机密谋进取。楚遣指挥使彭彦晖帅兵屯桂州龙峒为备。</p><p name="1b36" id="1b36" class="graf graf--p graf-after--p"><strong class="markup--strong markup--p-strong">乾和九年辛亥（951）</strong><br>十一月，蒙州刺史许可琼畏南汉芝逼，弃蒙州，引兵趣桂州，与彭彦晖战于城中，彦晖败，奔衡山，可琼留屯桂州。南汉西北招讨使吴怀恩遂据蒙州。<br>吴怀恩引兵至桂州城下，马希隐、许可琼帅其众，力战不敌，桂州遂溃。吴怀恩于是攻下定、宜、连、梧、严、富、昭、柳、龚、象等州。<br>十二月，刘晟遣内侍省丞潘崇彻、将军谢贯将兵攻郴州。唐边镐发兵救之，崇彻败唐兵于义章，遂取郴州。<br>唐主以廖偃为道州刺史，以黑云指挥使张峦知全州。</p><p name="a5c1" id="a5c1" class="graf graf--p graf-after--p"><strong class="markup--strong markup--p-strong">乾和十年壬子（952）</strong><br>四月，唐主遣统军使侯训将兵五千自吉州趣全州，与张峦合兵攻桂州。南汉伏兵于山谷，峦等始至城下，罢乏，伏兵四起，城中出兵夹击之，唐兵大败，训死，峦收散卒数百奔归全州。<br>十二月，王逵将兵及洞蛮五万攻郴州，南汉将潘崇彻救之，遇于蚝石，崇彻登高望湖南兵，曰：“疲而不整、可破也。”纵击，大破之，伏尸八十里。<br>是岁，省宜州崖山、东玺二县。</p><p name="8c29" id="8c29" class="graf graf--p graf-after--p"><strong class="markup--strong markup--p-strong">乾和十一年癸丑（953）</strong><br>九月，刘晟立其子刘继兴为卫王、璇兴为桂王，庆兴为荆王，保兴为祯王，崇兴为梅王。南汉大赦。<br>十二月，道州盘容洞蛮酋盤崇聚众，自称盘容州都统，屡寇郴、道州。</p><p name="7c22" id="7c22" class="graf graf--p graf-after--p"><strong class="markup--strong markup--p-strong">乾和十二年甲寅（954）</strong><br>正月，静海节度使吴昌文始请命于南汉，南汉以昌文为静海节度使兼安南都护。<br>四月，刘晟以高王弘邈为建武节度使，镇邕州。后有人上书诬弘邈谋作乱，刘晟遣甘泉宫使林延遇赐鸩杀之。<br>是岁，刘晟亲耕籍田。</p><p name="2e33" id="2e33" class="graf graf--p graf-after--p"><strong class="markup--strong markup--p-strong">乾和十三年乙卯（955）</strong><br>六月，刘晟杀祯州节度使通王弘政，于是高祖诸子尽矣。</p><p name="ec06" id="ec06" class="graf graf--p graf-after--p"><strong class="markup--strong markup--p-strong">乾和十四年丙辰（956）</strong><br>三月，南汉甘泉宫使林延遇卒，国人相贺。刘晟擢内给事龚澄枢知承宣院及内侍省。<br>是岁，周遣使来聘。</p><p name="ab8b" id="ab8b" class="graf graf--p graf-after--p"><strong class="markup--strong markup--p-strong">乾和十五年丁巳（957）</strong><br>十二月，南汉中书侍郎、同平章事卢膺卒。<br>刘晟闻唐屡败，忧形于色，遣使入贡于周，为湖南所闭，乃治战舰，修武备，既而纵酒酣饮，曰：“吾身得免，幸矣，何暇虑后世哉！”<br>是岁，废儋州富罗县，万安州之富云、博辽二县。</p><p name="66ce" id="66ce" class="graf graf--p graf-after--p"><strong class="markup--strong markup--p-strong">乾和十六年戊午（958）</strong><br>八月，刘晟殂，年三十九。谥曰文武光圣明孝皇。<br>是月，刘继兴即帝位，更名鋹，是为后主，改元大宝。</p><p name="8c64" id="8c64" class="graf graf--p graf-after--p"><strong class="markup--strong markup--p-strong">大宝元年戊午（958）</strong><br>十一月，南汉葬文武光圣明孝皇帝于昭陵，庙号中宗。<br>是岁，南汉万政殿落成。</p><p name="be8f" id="be8f" class="graf graf--p graf-after--p"><strong class="markup--strong markup--p-strong">大宝二年已未（959）</strong><br>十一月，南汉尚书右丞、参政事钟允章，谋请诛乱法者数人以正纲纪，为宦官所恶。内侍监许彦真联合玉清宫使龚澄枢、内侍监李托等合谋，诬告钟允章欲于郊祀日作乱，刘鋹遂取允章及二子俱斩之。<br>辛亥，南汉主刘鋹祀圆丘，大赦。未几，以龚澄枢为左右龙虎观军容使、内太师，军国大事皆取决焉。<br>是岁，南汉天华宫落成。</p><p name="82a0" id="82a0" class="graf graf--p graf-after--p"><strong class="markup--strong markup--p-strong">大宝三年庚申（960）</strong><br>三月，刘鋹听信宦者陈延寿之言，杀其二弟桂王璇兴。</p><p name="4634" id="4634" class="graf graf--p graf-after--p"><strong class="markup--strong markup--p-strong">大宝四年辛酉（961）</strong><br>二月，芝菌生南汉宫中，野兽触寝门，苑中羊吐珠，井旁石自起．行百余步乃仆。胡子皆以为符瑞，讽群臣入贺。</p><p name="e473" id="e473" class="graf graf--p graf-after--p"><strong class="markup--strong markup--p-strong">大宝五年壬戌（962）</strong><br>十二月，南汉宦官内乱，许彦真恶龚澄枢等居已上，颇侵其权。澄枢怒，告发彦真与先主丽妃私通事。许彦真惧．与其子谋杀澄枢。澄枢遣西班将军王仁遇告彦真父子谋反，下狱，族诛之。<br>是岁，南汉主纳李托二女，长为贵妃，次为美人，皆有宠。刘鋹拜托为内太师，政事必先禀托而后行。</p><p name="5a1c" id="5a1c" class="graf graf--p graf-after--p"><strong class="markup--strong markup--p-strong">大宝六年癸亥（963）</strong><br>八月，南汉人数寇桂阳及江华，宋潭州防御使、大将潘美击走之。<br>十二月，丁琏自立为静海节度使，遣使告南汉，南汉主因而授之。<br>是岁，刘鋹命内侍监李托迎佛教云门宗祖师文偃真身入宫。</p><p name="63bd" id="63bd" class="graf graf--p graf-after--p"><strong class="markup--strong markup--p-strong">大宝七年甲子（964）</strong><br>正月，刘鋹遣将攻宋潭州，为防御使潘美所克。<br>九月，宋南面兵马都监、引进使丁德裕与潭州防御使潘美、朗州团练使尹崇珂、衡州刺史张勋帅兵攻郴州、南汉郴州刺史陆光图与大将暨彦赟力战不敌，郴州为宋军占领。宋军杀陆光图和暨彦赟，南汉余众退保韶州。<br>是岁，南汉宦官余延业等十余人，在郴州被宋军擒获，遣至汴梁。<br>刘鋹以内常侍、禹余宫使邵廷琄为招讨使，领舟帅屯洸口。</p><p name="6b28" id="6b28" class="graf graf--p graf-after--p"><strong class="markup--strong markup--p-strong">大宝八年乙丑（965）</strong><br>六月，有人投匿名书诬告邵廷琄将图不轨，刘鋹信之，遣使赐廷琄死。南汉将士为之在洸口立庙。<br>八月，南汉宦者莫少璘等七人降宋。<br>十二月，静海节度使吴昌文卒，交趾十二州大乱。丁琏率众平息叛乱，自立为万胜王，遣使告南汉，南汉主授之静海节度使。</p><p name="fb39" id="fb39" class="graf graf--p graf-after--p"><strong class="markup--strong markup--p-strong">大宝九年丙寅（966）</strong><br>四月，南汉土军都知兵马使李廷珙投降宋朝。<br>十二月，南汉西北面招讨使吴怀恩，在桂州修治战舰时，为部下所杀。刘鋹命西北面都统潘崇彻代其任。<br>是岁，刘鋹封龙泉神为龙母夫人，尊南海神为昭明帝，庙曰聪正宫。</p><p name="e1f5" id="e1f5" class="graf graf--p graf-after--p"><strong class="markup--strong markup--p-strong">大宝十年丁卯（967）</strong><br>四月，刘鋹命人在兴王府内铸造千佛宝塔铁塔。</p><p name="779b" id="779b" class="graf graf--p graf-after--p"><strong class="markup--strong markup--p-strong">大宝十一年戊辰（968）</strong><br>三月，刘鋹听信流言蜚语，疑西北面招讨使潘崇彻有异志，遣内侍监番禺郭崇岳来监其军。崇彻严兵卫以见之，郭崇岳不敢发，还白鋹曰：“崇彻日夕领伶官百余辈，并衣锦，吹玉笛，为长夜之饮，不恤军政，非有反谋也。”刘铢怒。会潘崇彻单骑来归，刘鋹夺其兵权。<br>九月，南汉又屡次举兵侵宋道州，未果。<br>宋太祖命唐主谕言，令刘鋹先以湖南旧地来献，唐主遣使致书，南汉不从。</p><p name="6ed7" id="6ed7" class="graf graf--p graf-after--p"><strong class="markup--strong markup--p-strong">大宝十三年庚午（970）</strong><br>八月，南唐主复令知制诰潘佑作书数千言，谕南汉主以归款于中国，遣给事中龚慎仪往使。刘鋹得书，大怒，遂囚慎仪。刘鋹驿书答唐主，言辞甚不逊。唐主以其书上宋太祖，宋太祖始决意伐南汉。<br>宋太祖以潭州防御使潘美为贺州道行营兵马都部署，朗州团练使鄴人尹崇珂副之，道州刺史王继勋为行营马军都监，发兵攻打南汉。宋军屯兵至贺州白霞。<br>刘鋹遣龚澄枢前往贺州宣慰士卒。<br>九月，宋师围贺州。<br>刘鋹以伍彦柔领兵趋贺州援军，为宋师所败。贺州城中人惧，开门以纳宋师。贺州为宋军所得。<br>十月，刘鋹主命内太师、马步军都统潘崇彻，领众三万屯贺江。<br>宋军攻下富州。转战至昭州城下。昭州刺史田行稠弃城逃跑，桂州刺史李承进也逃间都城兴王府，昭州、桂州遂被宋军占领。<br>十一月，宋军回师贺州，向东进军。破南汉开建寨，杀数千人，擒其将靳晖。<br>宋师克连州，南汉招讨使卢收率其众退保清远。<br>十二月，宋帝令长吏招抚桂、连二州民，立里，给庐舍以处之。<br>宋师直逼韶州，南汉军都统李承渥领兵十余万，教象为阵，列于莲华峰山下。宋军破之，韶州遂为宋军所得。宋军擒韶州刺史辛延渥及谏议大夫邹文远。<br>是岁，刘鋹命人在兴王府城堑东壕以为防守。并接受宫媪梁鸾真的推荐，以其养子郭崇岳为招讨使，与大将植廷晓统帅六万军队屯驻马径，距番禺百余里之处，列栅以抗宋帅。</p><p name="fafd" id="fafd" class="graf graf--p graf-after--p"><strong class="markup--strong markup--p-strong">大宝十四年辛未（971）</strong><br>春，正月，宋师克英、雄二州。南汉都统潘崇彻投降宋军。<br>宋师进驻泷头，刘鋹遣使请和，且求缓师。泷头山水险恶，潘美等疑有伏兵，乃挟其使而速度诸险。甲子，至栅口。至马径，屯双女山，直瞰郭崇岳栅。宋游骑数出挑战，南汉军队多韶、英败卒，无力应战。<br>刘鋹取船十余艘，载金宝、妃嫔欲入海，未及发，宦官乐范与卫兵千余盗其船以走。<br>刘鋹遣右仆射箫漼、中书舍人卓惟休奉表诣军门乞降。潘美即令部送赴阙。箫漼等一去不返，令刘鋹益惧，遂又令郭崇岳戒严。<br>二月，刘鋹遣其弟祯王保兴，率举国军兵，并来决战。宋军利用火攻，令南汉军队大乱阵脚，南汉大败，祯王保兴逃归。<br>龚澄枢、李托与内侍中薛崇譽等纵火焚府库、宫殿，一夕皆尽。<br>宋师至白田，刘鋹素服白马出降，汉亡。潘美等率宋军入广州，俘其宗室，官属九十七人，与刘鋹皆縻于龙德宫。斩百余名阉工。凡得州六十，县二百十四，户十七万二百六十三。<br>五月，刘鋹及其宗党、官属一行被送至汴京，舍于玉津园。<br>宋有司以帛系后主刘鋹及其官属，献于太庙及太社。宋太祖将宦者龚澄枢、李托、薛崇誉等斩于千秋门外，赦刘鋹及其官属之罪。赐鋹袭衣、冠带、器币、鞍勒马、授金紫光禄大夫、检校太保、右千牛卫大将军、员外置同正员，封恩赦侯，朝会班上将军之下。以其弟保兴为右监门率府率，右仆射萧漼为太子中允，中书舍人卓惟休为太仆寺丞，余并署诸州上佐、县令、主簿。<br>宋太祖下诏赐鋹每月给钱五万、米麦五十斛。</p><p name="77de" id="77de" class="graf graf--p graf-after--p"><strong class="markup--strong markup--p-strong">宋太祖开宝五年壬申（972）</strong><br>五月，太祖赐刘鋹钱一百五十万。</p><p name="a102" id="a102" class="graf graf--p graf-after--p"><strong class="markup--strong markup--p-strong">太祖开宝八年乙亥（975）</strong><br>是岁，迁刘鋹左监门卫上将军，进封彭城郡公。</p><p name="5ad5" id="5ad5" class="graf graf--p graf-after--p"><strong class="markup--strong markup--p-strong">太祖开宝九年丙子（976）</strong><br>十一月，宋太祖封刘鋹为卫国公。</p><p name="2af7" id="2af7" class="graf graf--p graf-after--p"><strong class="markup--strong markup--p-strong">太宗太平兴国二年丁丑（977）</strong><br>二月，太宗诏刘鋹常俸之外增以它给。</p><p name="e201" id="e201" class="graf graf--p graf-after--p"><strong class="markup--strong markup--p-strong">太宗太平兴国五年庚辰（980）</strong><br>三月，赠太师、南越王刘鋹卒，宋辍朝三日。</p><p name="763c" id="763c" class="graf graf--p graf-after--p graf--trailing">（录自陈欣《南汉国史》）</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/7ef5eb0b2316"><time class="dt-published" datetime="2018-11-03T09:40:17.129Z">November 3, 2018</time></a>.</p><p><a href="https://medium.com/@NewCantonia/%E5%8D%97%E6%B1%89%E5%A4%A7%E4%BA%8B%E5%B9%B4%E8%A1%A8-7ef5eb0b2316" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>