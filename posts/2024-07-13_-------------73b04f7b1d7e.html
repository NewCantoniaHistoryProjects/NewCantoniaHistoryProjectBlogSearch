<!DOCTYPE html><html><head><meta http-equiv="Content-Type" content="text/html; charset=utf-8"><title>唐繼堯與陳廉伯之來往函文</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">唐繼堯與陳廉伯之來往函文</h1>
</header>
<section data-field="subtitle" class="p-summary">
南洋商报, 18 April 1925
</section>
<section data-field="body" class="e-content">
<section name="95da" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="3efa" id="3efa" class="graf graf--h3 graf--leading graf--title">唐繼堯與陳廉伯之來往函文</h3><p name="8bf2" id="8bf2" class="graf graf--p graf-after--h3">南洋商报, 18 April 1925</p><p name="35c5" id="35c5" class="graf graf--p graf-after--p">陳廉伯致唐云：會澤聯帥麾下，年前大斾蒞粵，幸挹英風，并獲暢領教言，始信功滿國家，名滿天下，有非偶然者，企慕之誠，匪言可喻，比維政躬綏吉，勛譽加隆，引睇天南，曷勝頌祝。年來粵中多難，端賴滇中戍粵諸將，苦心調獲，極力維持，凡屬粵人，無不深感，徒因時勢拘牽，兩年以來，艱苦備嘗，莫能自拔，至堪扼腕，竊嘗思念，以爲我公宏謀遠略，對茲袍澤，當未想然然。月前貴代表質齊，枉顧敝廬，暢談尊旨，始悉我公對粵，極抱盛心，幷荷詢及蒭堯，囑派員代表赴滇接洽。事關大局，敢有推延，本擬即日選派人員親謁崇轅，代陳下悃，無如近甚事忙，未克如願抱歉奚似，一俟諸事稍定，即當如議進行，方命之處，尚祈原宥，專此肅達，幷頌春祺，弟陳廉伯頓首。</p><p name="ea64" id="ea64" class="graf graf--p graf-after--p">又一函云，會澤聯帥麾下，睽違（？）範，馳想良殷，日前貴省善後會議全權代表周君惺甫，徐君寶權，道出香江，辱臨寒舍，出示寶權，藉諗我公恤念民生，關懷粵難，循誦之餘，曷勝銘感，年來全國鼎沸，東南大局，益陷糾紛，我公保障共和，扶持民國，護靖兩役，彪炳寰區，際茲國運屯危，允宜領袖羣賢，揭豬（木脚）正義，出斯民於水火,奠全局於叉安，粵民困苦顚連，翹盼之誠，尤爲獨摯，苟我公能本愛滇護滇之心，爲愛粵護粵之舉，則粵人當同拜大德，區區之見，伏荷鑒存專此奉覆，幷頌軍安，諸維荃照不備，弟陳廉伯頓首。</p><p name="8090" id="8090" class="graf graf--p graf-after--p graf--trailing">唐覆陳廉伯書云，廉伯仁兄大鑒，兩奉華箋，具悉質齋惺甫保權，先後趨謁，對於鄙見，極荷贊同至爲感慰，憶自香江把晤，得親言論丰采，忽忽數年，想念之殷，猶縈寤寐，粵苦軍旅，民生困敞，幸賴台端維持調護，巍然樹自治規模，現在大局轉圓，凡百糾紛，立待解決，建國大計，亟圖設施，繼堯夙主聯治，團結西南，滇粵關係特深，尤應視同休戚，業經連合在粵滇軍，一致進行，扶植粵人自治，促或大局統一，以解粵難而奠邦基，承示不日派員來滇謹當掃榻以待，臨潁神馳，餘容商洽報命。此復。順頌春祺。弟唐繼堯鞠躬。<br><a href="https://eresources.nlb.gov.sg/newspapers/digitised/page/nysp19250418-1.1.11" data-href="https://eresources.nlb.gov.sg/newspapers/digitised/page/nysp19250418-1.1.11" class="markup--anchor markup--p-anchor" rel="nofollow noopener" target="_blank">https://eresources.nlb.gov.sg/newspapers/digitised/page/nysp19250418-1.1.11</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/73b04f7b1d7e"><time class="dt-published" datetime="2024-07-13T22:16:38.075Z">July 13, 2024</time></a>.</p><p><a href="https://medium.com/@NewCantonia/%E5%94%90%E7%B9%BC%E5%A0%AF%E8%88%87%E9%99%B3%E5%BB%89%E4%BC%AF%E4%B9%8B%E4%BE%86%E5%BE%80%E5%87%BD%E6%96%87-73b04f7b1d7e" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>