<!DOCTYPE html><html><head><meta http-equiv="Content-Type" content="text/html; charset=utf-8"><title>廣東獨立纪念歌（龍舟板眼）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">廣東獨立纪念歌（龍舟板眼）</h1>
</header>
<section data-field="body" class="e-content">
<section name="3e5b" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="cf4c" id="cf4c" class="graf graf--h3 graf--leading graf--title">廣東獨立纪念歌（龍舟板眼）</h3><p name="e7db" id="e7db" class="graf graf--p graf-after--h3">（宋四郎）</p><p name="a5af" id="a5af" class="graf graf--p graf-after--p">真獨立，你地睇吓各處都树起自由旗。國民從此不用咁傷悲，呢阵大家慶贺齊歡喜，我地粤民此後大吐揚眉。记得往日清朝專制到極地，累到同胞男女邊个有心機。百姓哀號全不理，个的婪劣官员只係曉得剷地皮，民膏刮盡或向京中寄，或飽私囊顧住自己。（平）把我漢人如糞棄，甚至生民塗典炭就噲子别妻離，重重專制我亦難思记，一味把我地良民逐樣欺，二百餘年誰不顧忌。若不依從就把你當作肉縻。今幸得同心爭点氣，自行獨立鞏固民基。呢陣國民軍士把雄師起，不過報復前仇未算係出奇，故此串隻歌文嚟把念紀。真有味，大家齊奮臂，到處都旗担獨立係咁笑口微微。皆鼓掌，笑聲喧，不獨羊城從此大振（人權）。（廿世紀）（國民今始轉，呢陣百姓生在（佗城）就咁眼冤。记得往日个的（齊民）歸佢判断，清朝（國事）冇半句係（公言）。早知（震旦）（震旦二字佛語中國）人思亂，因為（平民）个个都入佢奴圈，可嘆當日（嶺海）文明無一寸。（七十二行）商贾冇一樣係完全，（時）時日日都知到為牛犬，幸得志士力（砭羣）夢在報紙来宜，个陣任你个的（通）人偷自怨，冇一陣係仐（安雅）樂慶團圆。今日（總商會）集人心願，莫不話獨立旗担學四川，從此一（新世界）不把民傷損，呢陣嶺（南越）發有民團。可見（粤東公）共心同算，知（時敏）務與往日隔了天淵，故此我今（天趣）緻把龍舟串。差得遠，詞长因纸短，恕我絲桐畧譜，可以萬載留傳。齊賀喜，炮竹聲聲，自由幸福守文明，今朝獨立邊一个唔公認，條條街巷重鬧热過新正（平）記得粤垣頻告警，人民惶恐冇日係安寧，今日如此規模誰不喜慶，大局平安不費一矢兵。呢陣所有抽捐全掃淨，預賀佢柴米鹽油價目喻平。世界一新人鎮靜，唔慌鶴淚與風聲，盜賊從今唔在呢個粵境。外人誰噉試欺凌，个个都係齊心端賴我地的百姓。但願國民萬歲益求精，士賈農工宜悟領漢族光明樂與誠，尊崇教化同遵聖，振我人羣大發丁，高喝一聲羣夢醒，男女歡呼喜笑盈，二百年專制今全屏。（仄）中國商場大振興，不此從前多垢病，好似撥開霞霧見天晴，將見寰球四海人欽領。各界人民冇乜重輕，今日都得人心能把佢異族勝，今時民主共歡迎，恢復我地漢魂宗旨已定。如日永，同氣聲相應，可幸江山如舊至樂陶情。<br>同集議，舉呢個張公，男男女女笑顏容，印信當堂嚟奉送。都督臨時鎮守我地廣東，正係順天行道人多衆，三千萬同胞一樣意同，想起往日仇是戴天誰不共。今日報却前寃慰乃祖乃宗。昔日為他奴隸想起个陣心猶痛，十日屠城遍地紅，呢陣齊心反正應把歌文頌，如此方為大漢忠，况且百姓係咁文明全不暴動，與他滿漢共和融，正係海量汪涵天下敬重。閉塞多年今日始通，錦繡江山還我漢種，試問你的野蠻胡滿呢陣重講乜野英雄。蓄銳養精民氣咁勇，潮一湧，專制終何用，睇吓漢旗掩映不懸龍。<br>賀未已，越發歡欣。團體堅持振國魂，呢賬十八省同胞人把奮振，宗旨相同大衆一心，可憤個清朝專制甚，把我漢代生靈不當係子民，個陣稍有心肝誰不憤，有等屢思仇報拚把性命犧牲。任你煌煌官極品，幾多殞命被炸彈嚟焚，徐氏錫麟因此命泯，殘生斷送都要把恩撫來轟，重有溫氏生才担獨任，孚琦擊斃都賴斯人，可惜黃花罔上諸公等，今日佢視死亦生，可慰英魂唔在怨恨。他日我地要聯同哭祭在佢个田墳，黨人碑豎有邊个話唔應份，得佢輩挽救漢族同胞都係列君，更有海外偉人齊起義奮，至有今日漢旗高挿格外見得精神。自古家國興亡囘想吓往陣，忠臣羲士莫不淚沾襟。多許報國盡忠來自刎，歷朝可巧載在史冊書文，惟是佢滿賊國亡人重有幸，為佢向來專制到于今，故此今日盡忠誰一個肯，所為復囘漢胄个个都笑口吟吟，况且係天數難逃應絕佢滿運，免至重重刻薄佢重話厚澤仁深，正係民為國本至得江山穩，今日民已離心挽救不能，是以四方響應人如近。一起雄師就要滅此禍根，睇吓各界得咁歡呼無乜動震。還暢飲，喜笑同相間。炮竹連聲遠近聞。<br>歌唱罷，樂陶然。將來政治改過新鮮，不必你的滿奴佯立憲，屢辜民信食前言，當作國民如蟻賤，皇宮建築就要我地任仔肩。民脂刮削無時厭，剝盡民財冇半點可憐，今日天理循還難以免，漢人從此出生天，望新政府把規模變，各界依從志願填。呢陣共和政體共把良模獻，衆議同遵不論後先，凡事一新唔係往陣敢嘅局面，試問誰人今日不遂了心田。就係婦人女子知聞淺，瞽啞盲聾亦笑添。還我自由今始現，男女平等氣相連，泰西各國人欽羨，讚我地同胞噲猛著鞭。可見國運興隆今起点，中原強盛億萬于年，民權發達無驚險，時疫災殃此後不沾，目的達成今日見，功不鮮，同胞宜奮勉，但願漢人萬歲不絕綿綿。</p><p name="ec78" id="ec78" class="graf graf--p graf-after--p graf--trailing">（錄自《興漢紀念廣東獨立全案 — — 廣東獨立記》，輯於辛亥九月廿三日，即1911年11月13日）</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/5873d499d80a"><time class="dt-published" datetime="2018-11-17T07:44:27.417Z">November 17, 2018</time></a>.</p><p><a href="https://medium.com/@NewCantonia/%E5%BB%A3%E6%9D%B1%E7%8D%A8%E7%AB%8B%E7%BA%AA%E5%BF%B5%E6%AD%8C-%E9%BE%8D%E8%88%9F%E6%9D%BF%E7%9C%BC-5873d499d80a" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>