<!DOCTYPE html><html><head><meta http-equiv="Content-Type" content="text/html; charset=utf-8"><title>潮州洪兆麟等通電討共</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">潮州洪兆麟等通電討共</h1>
</header>
<section data-field="subtitle" class="p-summary">
各報館公鑒，本日宣布聲討共產亂黨，文曰：
</section>
<section data-field="body" class="e-content">
<section name="1c9a" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><p name="6bb1" id="6bb1" class="graf graf--p graf--leading">潮州洪兆麟等通電討共</p><p name="bb24" id="bb24" class="graf graf--p graf-after--p">各報館公鑒，本日宣布聲討共產亂黨，文曰：</p><p name="9b47" id="9b47" class="graf graf--p graf-after--p">天不佑粤，禍亂相尋。吾民困於兵革，莫不延頸金踵，想望太平，而彼一二野心家，反利用時機，揭發共產邪說，號召黨徒，立政府厲行虐政，殘害善良，如水益深，如火益熱。吾民何辜，遭此荼毒，乃復包藏禍心，甘居賣國。赤俄者，倡導共產之亂源，而歐美各國之所深惡而痛絕者。彼輩不忍之小忿，破壞夷夏之大防，明目張膽，求助赤俄，接濟軍實，源源不絕，其心猶以爲未足。復招致俄人，授以最重要之海陸軍權，而使吾國同胞低首下心，供其驅策，以自殺其同種。今彼中明哲之士人，已深悟其非，羣起反對。彼輩乃倒行逆施，誅異己不遺餘力。近日廣州之變，彰彰在人耳目，寧可諱飾？</p><p name="4349" id="4349" class="graf graf--p graf-after--p">兆麟等素以愛國保民爲己任，其有禍國殃民者，去之惟恐不速，故特統率部曲，聯合友軍一致進攻，恭行天討。我軍將士皆訓練有素，紀律嚴明。所過地方，秋毫無犯。凡我粤民，須知共產之禍，烈於洪水猛獸。赤俄人民現在流離失所，慘酷狀况可爲殷鑒。應各父詔其子，兄誡其弟，同心協力，助我義師，驅彼殘暴。其彼軍將士，如能深明大義，舉兵響應者，兆麟當引爲同志，共策進行，或率部歸順，以張吾軍者，兆麟當一視同仁，待以腹心。如果爲勢所迫，但能拔身來歸者，亦當量才擢用，俾展其長，總期集合吾粤軍民之羣策羣力，共掃逆氛以靖粤難。共產之禍，不致蔓延天下。中國之安，拭目可俟。誠奉告使聞知等語用。特奉聞敬乞垂鑒。</p><p name="a329" id="a329" class="graf graf--p graf-after--p">粤軍副總指揮洪兆麟、參謀長經桓、第二師長李雲復、第十師長兼左翼前敵指揮官謝文炳、旅長秦貴榮、鍾紹斌、李春菇、孟伯棠、姜壽南、劉志達、陸學文、副總指揮前敵行營主任胡午戟曁全體官兵同叩，巧印。</p><p name="7600" id="7600" class="graf graf--p graf-after--p graf--trailing">《申报》，1925年9月28日</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/5cd067408845"><time class="dt-published" datetime="2022-01-19T09:17:42.616Z">January 19, 2022</time></a>.</p><p><a href="https://medium.com/@NewCantonia/%E6%BD%AE%E5%B7%9E%E6%B4%AA%E5%85%86%E9%BA%9F%E7%AD%89%E9%80%9A%E9%9B%BB%E8%A8%8E%E5%85%B1-5cd067408845" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>