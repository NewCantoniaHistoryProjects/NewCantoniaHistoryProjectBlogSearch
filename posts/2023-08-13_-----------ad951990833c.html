<!DOCTYPE html><html><head><meta http-equiv="Content-Type" content="text/html; charset=utf-8"><title>高雷粵軍將官討孫文電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">高雷粵軍將官討孫文電</h1>
</header>
<section data-field="subtitle" class="p-summary">
提前萬萬火急，海豐汕尾陳競帥鈞鑒，東江一帶，探送葉總指揮、林總指揮、洪副總指揮、劉軍長、尹軍長、李軍長、熊軍長、楊軍長、各師軍長旅長、各團營長、各司令統領、香港華商總會、各報館轉各團體、廣州總商會九大善堂院、各報館轉各團體、上海廣肇公所、各報館轉旅滬津漢各地粵商暨各團體、並全國人…
</section>
<section data-field="body" class="e-content">
<section name="0928" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="6253" id="6253" class="graf graf--h3 graf--leading graf--title">高雷粵軍將官討孫文電</h3><p name="ae83" id="ae83" class="graf graf--p graf-after--h3">提前萬萬火急，海豐汕尾陳競帥鈞鑒，東江一帶，探送葉總指揮、林總指揮、洪副總指揮、劉軍長、尹軍長、李軍長、熊軍長、楊軍長、各師軍長旅長、各團營長、各司令統領、香港華商總會、各報館轉各團體、廣州總商會九大善堂院、各報館轉各團體、上海廣肇公所、各報館轉旅滬津漢各地粵商暨各團體、並全國人士均鑒：</p><p name="4ac5" id="4ac5" class="graf graf--p graf-after--p">天禍吾粵，迺生鉅憝，世有孫文，實為國蠹，殘賊嗜殺，饕餮放橫，竊據粵垣，滔天作虐，憑陵狐鼠，薰灌尚稽，殘喘苟延，遂用播惡。頃據探報，孫文以橫扣團械，元元其咨，意不舒逞，竟於刪晨（十五）縱其奸寇，密圍省城、十三行附近大街，縱槍亂擊，並嗾便鷹犬，分頭施撥洋油火水，乘風縱火，居是間者，走火則飲彈，不走則遭焚，哀號動天，輾轉斃命，歷燒一晝夜，所有商店民房，悉成灰燼，商民遭難者莫得而計。鳴呼！桀紂之不善，不如是之甚也。惡耗傳來，三軍震悼，目眥髮指，誓不與共戴此天。竊思孫文禍粵年餘，民無噍類，盜跖所不忍為者而為之。天下之惡胥歸，國人皆曰可殺。今之所為，益無復有幾黴人性，其肉豺虎所不食，哀我無罪，覯此鞠凶，如見肺肝，能無隕涕，不除慶殳，亂靡所止。本殷等職在保民，未能早滅此僚，致延其禍，其何以對我粵人，撾首自責，不勝憤懑。群公俊乂，明秉日月，威荷雷霆，惻隱同懷，當仁何讓，即盼我潮汕東江並各路諸袍澤，即日振旅，各道幷進，邦人君子，群策群力，同心一德，務期殲滅群醜，焚其骨而揚其灰，以為無罪而被害者，少伸公理，藉安粵局。本殷等無狀，愿率所部，負弩前驅，人之欲善，誰不如我，事機逼迫，寧能少延，義憤塞胸，詞不遑擇，謹電請命，乞奮圖之。</p><p name="946f" id="946f" class="graf graf--p graf-after--p">高雷羅陽欽廉瓊崖八屬聯軍總指揮鄧本殷、總參謀兼指揮黃志恆、指揮蘇廷有、呂春榮、陳章甫、陳鳳起、鄧承孫、馮銘楷、陳小岳、旅長何家裕、李國華。鄧繼堂、陳德昌、楊廷光、李蔭軒、蔡炳寰、劉朱華、李志平、黃文齡、陳煥、葉大森、周桂森、陳家威、司令徐東海、余六吉、龔治同叩。號印。</p><p name="d9b8" id="d9b8" class="graf graf--p graf-after--p graf--trailing">《廣東扣械潮》頁一五一</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/ad951990833c"><time class="dt-published" datetime="2023-08-13T11:49:56.091Z">August 13, 2023</time></a>.</p><p><a href="https://medium.com/@NewCantonia/%E9%AB%98%E9%9B%B7%E7%B2%B5%E8%BB%8D%E5%B0%87%E5%AE%98%E8%A8%8E%E5%AD%AB%E6%96%87%E9%9B%BB-ad951990833c" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>