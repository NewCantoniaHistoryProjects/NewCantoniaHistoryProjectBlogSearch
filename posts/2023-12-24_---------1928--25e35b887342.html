<!DOCTYPE html><html><head><meta http-equiv="Content-Type" content="text/html; charset=utf-8"><title>瓊崖槍决大批匪黨（1928）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">瓊崖槍决大批匪黨（1928）</h1>
</header>
<section data-field="subtitle" class="p-summary">
一日廣州通信、南區善後委員公署、自施行保甲制度、大舉淸共剿匪、數月以來、成續甚佳、瓊崖方面、素為共黨股匪之淵藪、現除萬寗縣…
</section>
<section data-field="body" class="e-content">
<section name="be3d" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="1081" id="1081" class="graf graf--h3 graf--leading graf--title">瓊崖槍决大批匪黨（1928）</h3><p name="2eaf" id="2eaf" class="graf graf--p graf-after--h3">一日廣州通信、南區善後委員公署、自施行保甲制度、大舉淸共剿匪、數月以來、成續甚佳、瓊崖方面、素為共黨股匪之淵藪、現除萬寗縣 外、大都安謐、故建設如公路築港等、已次第實行矣、惟委員公署、以瓊崖股匪、以莫如樹林樹標張夢安等黨羽最眾、每為地方大患、且屢降屢叛、非將其殲滅、無以維持地方治安、前在剿共時期、莫張林曾降十一軍被委為大隊長、但同時仍私行劫據、控案如山、殊無容留之餘地、因飭第十師長蔡廷楷、抽調部隊、將奠等一律繳械、共繳得長槍三百餘枝、短槍百除枝、瓊人問訊、無不痛快、昨經由南區善後委員公署佈告宣布奠等罪狀云、照 匪魁莫如樹林樹標張夢安等、性如豺虎、迹近狠狽、十年以來、忽兵忽匪、或降或叛、政府受其欺騙、人民遭其荼毒、尤復包藏禍心、勾結赤賊、宰割定瓊、焚殺良善、萬家灰土、百姓蟲沙、此等兇頑、豈能不加 戮、本委員前以共亂未定、剿撫兼行、彼等率黨來依、意是懷忠圖効、以故曲予容納、冀其深自悔俊、詎料 窮搖尾、非其本心、就編以來、不改賊性、私行刦擄、控案山積、近復大舉通共、布置逆謀、該匪等向背無常、是自絕於黨國、殘害桑梓、是自絕於瓊崖、罪不容誅、再難姑息、爰飭部曲、取此兇殘、計擒獲匪黨三百除人、當經飭令將莫如樹林樹標張夢安等一百八十名、在定安嘉積嶺口各處、分別就地執行槍决、茲再將張逆黨羽蔡應彬等一百二十六名、提出正法、以快人心、而昭烔戒、</p><p name="ae72" id="ae72" class="graf graf--p graf-after--p">《申報》1928.11.6</p><p name="e73e" id="e73e" class="graf graf--p graf-after--p graf--trailing"><a href="https://ia904605.us.archive.org/0/items/shenbao-1928.11-301/1928.11%20-%20301%20-%2019987_text.pdf" data-href="https://ia904605.us.archive.org/0/items/shenbao-1928.11-301/1928.11%20-%20301%20-%2019987_text.pdf" class="markup--anchor markup--p-anchor" rel="nofollow noopener" target="_blank">https://ia904605.us.archive.org/0/items/shenbao-1928.11-301/1928.11%20-%20301%20-%2019987_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/25e35b887342"><time class="dt-published" datetime="2023-12-24T22:12:24.689Z">December 24, 2023</time></a>.</p><p><a href="https://medium.com/@NewCantonia/%E7%93%8A%E5%B4%96%E6%A7%8D%E5%86%B3%E5%A4%A7%E6%89%B9%E5%8C%AA%E9%BB%A8-1928-25e35b887342" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>