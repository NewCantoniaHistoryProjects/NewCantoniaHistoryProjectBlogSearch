<!DOCTYPE html><html><head><meta http-equiv="Content-Type" content="text/html; charset=utf-8"><title>汕政府籌餉北伐，頒布清查逆産條例恢復烟賭等捐</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">汕政府籌餉北伐，頒布清查逆産條例恢復烟賭等捐</h1>
</header>
<section data-field="subtitle" class="p-summary">
（錫）
</section>
<section data-field="body" class="e-content">
<section name="5534" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="6c43" id="6c43" class="graf graf--h3 graf--leading graf--title">汕政府籌餉北伐，頒布清查逆産條例恢復烟賭等捐</h3><p name="e048" id="e048" class="graf graf--p graf-after--h3">（錫）</p><p name="9f88" id="9f88" class="graf graf--p graf-after--p">汕頭通信：民國十一年夏陳炯明在粤請孫下野，盤据東江，與省軍抗。潮梅各縣爲陳軍後方之策源地，陳部軍官包烟包賭，向人民勒借軍餉，與省軍相持數年，每年取自各縣人民者約數千萬計。所有重要軍官，如洪兆麟、謝文炳等，均已囊槖充盈，在潮汕置有産業甚多。去歲國民革命軍攻克潮汕，肅清瓊崖，聞今春擬乘湘省内部之變動，出師北伐。</p><p name="884d" id="884d" class="graf graf--p graf-after--p">查粤省原駐有六軍及海軍航空局、虎門要塞等，每月所需軍費總數，在四百萬以上。若一旦出兵，軍費必然驟增。故近日潮汕方面，積極籌措軍餉。去年蔣介石入汕之初，向衆宣言禁絶烟賭，加徵正稅，人民無不心悅誠服，如商牌照捐，印花專賣新章，土糖捐，布疋捐，煤油專賣局，土地清丈局，沙田捐，交通稅等，次第施行，收入驟增。近因北伐之故，於二十一日恢復娱樂捐（打麻雀）聞賭番攤之防務經費，不日亦將復活，藥膏專賣（鴉片）局又將收回官辦。所謂禁絶烟賭者，因籌餉北伐之故，至是不能貫澈始終矣。</p><p name="12a6" id="12a6" class="graf graf--p graf-after--p">昨日汕頭綏靖公署行政公署再頒布清查逆産條例，以清查惠潮梅各縣陳軍軍官産業爲目的，在各縣設清查逆産委員會，以各縣縣黨部·農會·工會·商會·敎育會·及東江各屬綏靖委員公署·東江各屬行政委員公署各派代表一人組織而成。會同各縣縣長執行其職務，凡潮梅隨從陳炯明之主要人物，經該會審查確實者，所有動産及不動産皆在清查抄没之列。如遇執行發生困難時，得由縣長就近商同農民自衛軍，或向所駐軍隊高級長官，調遣軍隊協同解决之。其所抄得之動産或不動産，於最短時間交高級官廳執行變賣，其總數以二十分之十作東征軍撫恤金，二十分之三歸黨部，二十分之三歸農會，二十分之二歸工會，二十分之二作爲該地平民敎育經費。洪兆麟前在汕頭時買有崎碌葱園林一大段，約二千五百餘丈，現經省務會議議决，將洪所置之葱隴園地完全没收，撥爲巿校建築地址矣。（三月二十三日）</p><p name="f893" id="f893" class="graf graf--p graf-after--p">《申報》1926.4.3</p><p name="a8a7" id="a8a7" class="graf graf--p graf-after--p graf--trailing"><a href="https://ia804609.us.archive.org/23/items/shenbao-1926.04-85/1926.04%20-%2085%20-%2019066_text.pdf" data-href="https://ia804609.us.archive.org/23/items/shenbao-1926.04-85/1926.04%20-%2085%20-%2019066_text.pdf" class="markup--anchor markup--p-anchor" rel="nofollow noopener" target="_blank">https://ia804609.us.archive.org/23/items/shenbao-1926.04-85/1926.04%20-%2085%20-%2019066_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/ee7b12609d9d"><time class="dt-published" datetime="2023-12-27T11:52:34.070Z">December 27, 2023</time></a>.</p><p><a href="https://medium.com/@NewCantonia/%E6%B1%95%E6%94%BF%E5%BA%9C%E7%B1%8C%E9%A4%89%E5%8C%97%E4%BC%90-%E9%A0%92%E5%B8%83%E6%B8%85%E6%9F%A5%E9%80%86%E7%94%A3%E6%A2%9D%E4%BE%8B%E6%81%A2%E5%BE%A9%E7%83%9F%E8%B3%AD%E7%AD%89%E6%8D%90-ee7b12609d9d" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>