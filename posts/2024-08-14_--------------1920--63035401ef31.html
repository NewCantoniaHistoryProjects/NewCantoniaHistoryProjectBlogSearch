<!DOCTYPE html><html><head><meta http-equiv="Content-Type" content="text/html; charset=utf-8"><title>廣州欽廉會館敬告本籍將士書（1920）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">廣州欽廉會館敬告本籍將士書（1920）</h1>
</header>
<section data-field="subtitle" class="p-summary">
欽廉全體將士公鑑：
</section>
<section data-field="body" class="e-content">
<section name="82a9" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="4174" id="4174" class="graf graf--h3 graf--leading graf--title">廣州欽廉會館敬告本籍將士書（1920）</h3><p name="0f1c" id="0f1c" class="graf graf--p graf-after--h3">欽廉全體將士公鑑：</p><p name="1bd0" id="1bd0" class="graf graf--p graf-after--p">軍人天職，係以捍衛國家、保護地方，非以助軍閥勢力作私人鷹犬，斯義人所共曉，不待贅言。湯武革命功成，實由於桀紂之將士有覺悟；高麗革命事起，亦由其國之人民能自決。古今中外，其義一也。<br>這次廣東戰爭，雖由於地方自決之新潮流所迫，粵人治粵心理一致，然亦由桂系失政、人民仇憤，綜其種種罪孽，無論在何時代，為何黨派，無不取國民之討伐。今桂系大勢崩裂，無能為矣。此乃咎由自取，於人何尤。<br>苦我欽廉將士，隸籍桂軍，不知犧牲幾許姓名，所以報答於桂系者，可謂情至義盡，蓋斯猶未可以己乎。某等深知我欽廉將士多有忠厚，不忍逐棄其主，故非時機急迫，某等亦不欲逐進一言。然至今日，而猶不言，則自後無可言矣。<br>現今粵局，桂系早去一日，我粵少一日糜爛，但桂系之去留，實決諸我欽廉將士之除害。我欽廉將士同具天良，寧不肯一為桑梓造福耶。今且勿論是非，而我欽廉之大勢，萬不能不顧。桂系已失敗至此，我欽廉將士若不見機而作，恐無以見諒於三千萬同胞，而數萬健兒將無所歸，我欽廉人之前途，實不堪設想。即不為廣東大局計，寧不為自己生命財產計乎。更以報主論，今桂系命運已無可挽救，我欽廉將士能及時反正，擴張勢力，則桂系失所憑依，不敢戀戰，安然求去，其生命財產反因是賴我欽廉將士為之保全者，正多拼命護衛，實無功以不衛護為衛護，反有力是欲報答桂系實不在彼而在此。籲籲我欽廉將士，可以起矣！夫大勢變遷，當知順逆利害關係，宜定從違。<br>欽廉會館之設，實為固結團體、灌輸知識、遵進化之軌跡，順世界之潮流，一心一德，通力合作，以光大我欽廉人之榮譽、擴張我欽廉人之事功，乃不意組織甫成，而戰端已起。當機立斷，轉禍為福，唯我欽廉將士其勉之焉。</p><p name="7b15" id="7b15" class="graf graf--p graf-after--p">欽廉會館鄧本殷、黃志桓、陳德春等同啟。</p><p name="da60" id="da60" class="graf graf--p graf-after--p graf--trailing"><a href="https://mp.weixin.qq.com/s/okgmMMDoKRxl1gyjNbkgTw" data-href="https://mp.weixin.qq.com/s/okgmMMDoKRxl1gyjNbkgTw" class="markup--anchor markup--p-anchor" rel="nofollow noopener" target="_blank">https://mp.weixin.qq.com/s/okgmMMDoKRxl1gyjNbkgTw</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/63035401ef31"><time class="dt-published" datetime="2024-08-14T21:41:12.416Z">August 14, 2024</time></a>.</p><p><a href="https://medium.com/@NewCantonia/%E5%BB%A3%E5%B7%9E%E6%AC%BD%E5%BB%89%E6%9C%83%E9%A4%A8%E6%95%AC%E5%91%8A%E6%9C%AC%E7%B1%8D%E5%B0%87%E5%A3%AB%E6%9B%B8-1920-63035401ef31" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>