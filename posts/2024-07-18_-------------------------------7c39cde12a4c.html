<!DOCTYPE html><html><head><meta http-equiv="Content-Type" content="text/html; charset=utf-8"><title>西南軍閥之新趨勢/滇唐派兵入桂之内幕/粤陳聯合三省攻廣州計劃</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">西南軍閥之新趨勢/滇唐派兵入桂之内幕/粤陳聯合三省攻廣州計劃</h1>
</header>
<section data-field="subtitle" class="p-summary">
（木庵）
</section>
<section data-field="body" class="e-content">
<section name="2a00" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="a97c" id="a97c" class="graf graf--h3 graf--leading graf--title">西南軍閥之新趨勢/滇唐派兵入桂之内幕/粤陳聯合三省攻廣州計劃</h3><p name="7409" id="7409" class="graf graf--p graf-after--h3">（木庵）</p><p name="3291" id="3291" class="graf graf--p graf-after--p">當廣西戰事未爆發時，滇唐忽遺邊防軍鄧大謨、黄培桂兩部入駐廣西之龍州，人咸以滇唐之兵將助李黄而攻沈鴻英。及今桂戰已起，黄鄧之師并未加入，祇在龍州一帶積極訓練，一若有所待而發者。桂省李宗仁爲掩飾外問耳目，計曾暫時予黄培桂以桂省鎭南宣撫使名義，以避去其引客軍入桂之嫌。黄氏旣已與李宗仁疏通假道就緒，目的已達，故亦陽假鎭南宣撫使之名以待時機成熟然後發動，而黄之就職宣撫使通電因亦隨而發表矣。</p><p name="7da4" id="7da4" class="graf graf--p graf-after--p">原電稱：培桂奉督辦任命爲鎭南全體招撫使，并頒發木質關防一個等因，自省衰懼弗勝任，辭不獲，謹於本月七日在龍就職啓用關防并設立公署。嗣後凡關於職屬應辦事宜，固當秉承督辦訓示，希羣公不吝賜敎，俾資匡贊，無任感切云云。</p><p name="2c4f" id="2c4f" class="graf graf--p graf-after--p">據此間某機關傳出消息，則謂滇唐所派黄鄧兩部入龍州，實爲假道入粤以助粤陳及解决駐粤滇軍之先鋒隊，其暫時逗留龍州者寶聽候由滇續發入桂之第五軍龍雲全部赴桂，一俟龍部集中龍州，即與龍部會師，自龍州出發取道桂省南陲，由上思以入粤之欽廉，出高雷與陳軍南路鄧本殷各軍聯合，屆時與東北江陳軍齊起，成東西南北環攻廣州之勢。現在東北陳軍近經聯軍反攻，而彼着着引退者，實有待滇唐軍由桂入粤與南路鄧本殷軍會合也。</p><p name="a85d" id="a85d" class="graf graf--p graf-after--p">倘滇唐此種遠征軍抵粤，則揭築聯治之名，助東北江陳軍夾擊廣州，因此而亦連帶解决駐粤之楊范滇軍以除後患。此種政策實爲滇唐與粤陳一種合作之表現，亦即最近滇唐派兵入桂之内幕。故現在滇唐軍未全數抵粤之時，又可决東江陳軍葉洪等部與北江陳軍林虎部必不遽下總攻擊令，須俟滇唐援師進至目的地時乃四面合圍，屆時粤省始有大戰爭發生，而廣州政府之運命亦可於此一戰决定之。</p><p name="cd05" id="cd05" class="graf graf--p graf-after--p">以此觀察日來東江方面戰爭之勝負，尙未足以發生鉅大之影響。此外，陳炯明之軍長尹驥又以湘人資格，請湘趙屆時派兵下湘南，與贛方之師聯攻粤北。湘趙昨已電復應允（電文已見前報），觀此又可知粤陳與湘趙合作之一班。至於贛方，有林虎與之幹旋，且欲乘機報復北伐軍，其屆時出兵相助自意中事。陳軍得此數省之助力，决計時機一至，則陳軍本部起於東江，林虎會合贛方湘趙之師攻北江，滇唐遠征軍由桂入欽廉、高雷，會同鄧本殷軍分道出西江，則廣州將呈四面楚歌之勢，不難指顧而下羊城。陳軍此時可謂躊躇滿志，第將來各方有無變化尙未可逆料，且桂省社團刻已窺見滇唐派兵入桂助陳之野心，已紛起反對，是滇軍入桂又惹起一反響矣（二月八日）。</p><p name="550a" id="550a" class="graf graf--p graf-after--p graf--trailing">《申報》1925.2.14<br><a href="https://archive.org/download/shenbao-1925.02-37/1925.02%20-%2037%20-%2018661_text.pdf" data-href="https://archive.org/download/shenbao-1925.02-37/1925.02%20-%2037%20-%2018661_text.pdf" class="markup--anchor markup--p-anchor" rel="nofollow noopener" target="_blank">https://archive.org/download/shenbao-1925.02-37/1925.02%20-%2037%20-%2018661_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/7c39cde12a4c"><time class="dt-published" datetime="2024-07-18T20:01:29.108Z">July 18, 2024</time></a>.</p><p><a href="https://medium.com/@NewCantonia/%E8%A5%BF%E5%8D%97%E8%BB%8D%E9%96%A5%E4%B9%8B%E6%96%B0%E8%B6%A8%E5%8B%A2-%E6%BB%87%E5%94%90%E6%B4%BE%E5%85%B5%E5%85%A5%E6%A1%82%E4%B9%8B%E5%86%85%E5%B9%95-%E7%B2%A4%E9%99%B3%E8%81%AF%E5%90%88%E4%B8%89%E7%9C%81%E6%94%BB%E5%BB%A3%E5%B7%9E%E8%A8%88%E5%8A%83-7c39cde12a4c" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>