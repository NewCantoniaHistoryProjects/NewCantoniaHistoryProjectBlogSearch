<!DOCTYPE html><html><head><meta http-equiv="Content-Type" content="text/html; charset=utf-8"><title>盧宗縉請促粵軍救粵電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">盧宗縉請促粵軍救粵電</h1>
</header>
<section data-field="subtitle" class="p-summary">
孫文內窩蛇蝎，外引虎狼，踞粵兩年，毒甚闖獻，近以搜括殆盡，窮無復之，乃借共產名目，賺赤俄經費，不惜摧殘商業，塗飾農工，以欺外人．益以苛抽種種，遏於公憤，不能盡行，更遷怒商團，恣為鋤抑，月前九江事發，即其初步。宗縉曾進危言，請全省商團，急謀自救，墨瀋未乾，扣械事起，而東莞又以桂軍慘…
</section>
<section data-field="body" class="e-content">
<section name="1525" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="7e7c" id="7e7c" class="graf graf--h3 graf--leading graf--title">盧宗縉請促粵軍救粵電</h3><p name="0da7" id="0da7" class="graf graf--p graf-after--h3">孫文內窩蛇蝎，外引虎狼，踞粵兩年，毒甚闖獻，近以搜括殆盡，窮無復之，乃借共產名目，賺赤俄經費，不惜摧殘商業，塗飾農工，以欺外人．益以苛抽種種，遏於公憤，不能盡行，更遷怒商團，恣為鋤抑，月前九江事發，即其初步。宗縉曾進危言，請全省商團，急謀自救，墨瀋未乾，扣械事起，而東莞又以桂軍慘殺見告矣．孫文且倡言盡殺莞民以為快，其仇視粵人之心，更大暴露，揆諸虐我則響之先例，早當與眾共棄，乃尚虛與委蛇，呼籲調停，信使奔走，是猶狼虎環伺，尚謂哀請饒命，可以免噬，抑何不智，束手待噬，不思奮鬥自存，又何其不勇。天下無不許人自救之國，我旅外諸公，更不宜以干涉國內政治為嫌，而自閟其愛國愛鄉之念，鄉邦有難，各竭其能力以謀救援，此與平昔捐助慈善，亦正事同一轍也。要而言之，廣東已被孫文弄成如此田地，非倒孫不足自救，今者內外粵民，懷倒孫之心，比之革命排滿時，加倍熱烈，是民氣可用，商鄉團既經聯合，民力亦自不弱，惟茲事體大，自當擁一具有實力，又平昔愛粵，著有治粵成續者，出而提挈，先求鋤平粵難，乃有民治之可言。</p><p name="b545" id="b545" class="graf graf--p graf-after--p">陳公競存，擁有東南各路粵軍，人逾十萬，皆身經百戰之師，其團體固結，亦非孫文東牽西扯之兵力，可輿仝日而語。而競公迭次治粵，均能為粵人除毒，几以地方為重，不肯貽人民以禍患，陳孫兩相比較，穩健橫暴，判若天淵，婦孺共知，無待贊述。吾人向無黨泒，惟當此粵禍既深，捨倒孫無以自救，捨具有實力之粵軍，亦誰與奏倒孫之效，事勢分明，何容趨避不言，更何可因循自誤。我內外同鄉諸公，急宜一致電請競公，迅統粵軍，驅除粵毒．還我自由，競公向以救粵為職志，睹此水深火熱，亦必不忍從容故里，坐視太息，當必能慰吾粵人之望，急起視師，我內外仝鄉，亦當各竭能力，以助厥成，萬眾一心，庶幾有濟！須知廣東者，三千萬人之廣東！若任三數暴徒，劫奪專慾，固吾三千萬人之奇恥也。急切陳祠，伏惟公鑒。盧宗縉叩。</p><p name="b9ba" id="b9ba" class="graf graf--p graf-after--p">元，（九月十三）</p><p name="a88a" id="a88a" class="graf graf--p graf-after--p graf--trailing">《廣東扣械潮》頁一〇一</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/d05f0af62f36"><time class="dt-published" datetime="2023-08-13T16:07:08.788Z">August 13, 2023</time></a>.</p><p><a href="https://medium.com/@NewCantonia/%E7%9B%A7%E5%AE%97%E7%B8%89%E8%AB%8B%E4%BF%83%E7%B2%B5%E8%BB%8D%E6%95%91%E7%B2%B5%E9%9B%BB-d05f0af62f36" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>