<!DOCTYPE html><html><head><meta http-equiv="Content-Type" content="text/html; charset=utf-8"><title>馬濟、劉志陸等通電討赤</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">馬濟、劉志陸等通電討赤</h1>
</header>
<section data-field="subtitle" class="p-summary">
電一…
</section>
<section data-field="body" class="e-content">
<section name="fddd" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="5cfb" id="5cfb" class="graf graf--h3 graf--leading graf--title">馬濟、劉志陸等通電討赤</h3><p name="6a1e" id="6a1e" class="graf graf--p graf-after--h3">電一<br>各報館均鑒：頃於本日電陳孫馨帥文曰，赤禍披猖，江漢淪陷，神州有陸沉之痛，宗國殷左袵之悲，凡託袍澤，義憤填膺，鈞座隆保障江淮之寄，篤澄清華夏之情，憂樂夙同，安危尤繫。湘粤桂三省，城居南服，勢握上流，浩刦忽罹，（？）訴無所，鄭衛之不救，恥實歸於齊恒，（？）芮之釁成，誼必投於西伯。運惟名世，任豈異人，用特往復電商，意見悉同，擬請我公，俯允將湘鄂粤桂各軍，加入五省聨軍之後，並懇即日就九省聨軍總司令之職，使連鑽識所尊崇，薄海新其觀聽，益振偕作同仇之氣，彌宏九合一匡之勳。玉帥成功西北，已樹全國討赤之始基，我公定伯東南，實竟全國討赤之大業。笙磐恊德，史册垂輝，天步孔艱，深懼事成之不再，輿情所往，願鑒詢謀之僉同，不勝迫切待命之至等語。竊念赤禍一日不除，則國家一日不固，尤賴指揮統一，方足以振興士氣，務請諸公一致贊同，敦促馨帥即日就職，藉資號召，廓蕩妖氛，實所禱幸。</p><p name="d89b" id="d89b" class="graf graf--p graf-after--p">武衛軍總司令馬濟、粤省第一二兩路總指揮劉志陸、湘軍總司令葉開鑫、粤軍師長謝文炳、陳修爵、桂軍司令韓彩鳳、鄧瑞微、鄂軍司令方殿甲率全體軍官同叩眞。</p><p name="3a87" id="3a87" class="graf graf--p graf-after--p">電二<br>各報館均鑒，頃於本日電陳趙炎帥，文曰：赤禍披猖，江漢淪陷，痛念神州，陸沉匪遠，湘爲我公祖宗廬墓之邦，比月以來，弱肉强食，暴力横征，民不堪命，粤桂之於湘，論區域即犬牙相錯，論利害則唇齒相依，同居水深火熱之中，誰無被髮左袵之嘆。我公久鎭鄉國，深洽物情，善後則推置腹心，經國則愛人節用，德音所被，簿海歸仁，懍兵戎之再興，棄尊榮如敝蓰，忘情理亂，寄意江山，曷圖大公之懷，乃啟至浩之扨，若再撝讓，益增險（？），安忍慕獨善之名，置蒼生痛苦於不顧，伏乞曲納環請，俯眷民依，即日就粤桂湘聨軍總司令之職，崇三軍司命之寄，躋九合諸侯之勳，鑒其枕戈之誠，連沛渙汗，作我袍澤之氣，掃蕩妖氛，國家幸甚，三省幸甚，迫切待命，無任悚惶等語，竊念國至今日，實瀕危急存亡之秋，欲同仇致愾之一致，尤賴指揮統一之得人，務請諸公俯賜贊同，敦促炎帥，即日就職，名誼旣正，號召攸資，不勝禱幸。</p><p name="b8ab" id="b8ab" class="graf graf--p graf-after--p">桂省武衛軍總司令馬濟、粤省第一二兩路總指揮劉志陸、湘軍總事令葉開鑫、粤軍師長謝文炳、陳修爵、桂軍司令韓彩鳳、鄧瑞徴、鄂軍司令方殿甲率全體軍官同叩。眞印。</p><p name="3614" id="3614" class="graf graf--p graf-after--p">《申報》1926.9.17</p><p name="6410" id="6410" class="graf graf--p graf-after--p graf--trailing"><a href="https://ia904607.us.archive.org/1/items/shenbao-1926.09-254/1926.09%20-%20254%20-%2019233_text.pdf" data-href="https://ia904607.us.archive.org/1/items/shenbao-1926.09-254/1926.09%20-%20254%20-%2019233_text.pdf" class="markup--anchor markup--p-anchor" rel="nofollow noopener" target="_blank">https://ia904607.us.archive.org/1/items/shenbao-1926.09-254/1926.09%20-%20254%20-%2019233_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/960dfc2868d4"><time class="dt-published" datetime="2023-12-19T16:25:17.740Z">December 19, 2023</time></a>.</p><p><a href="https://medium.com/@NewCantonia/%E9%A6%AC%E6%BF%9F-%E5%8A%89%E5%BF%97%E9%99%B8%E7%AD%89%E9%80%9A%E9%9B%BB%E8%A8%8E%E8%B5%A4-960dfc2868d4" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>