<!DOCTYPE html><html><head><meta http-equiv="Content-Type" content="text/html; charset=utf-8"><title>旅滬粤僑發起討共救粤大會</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">旅滬粤僑發起討共救粤大會</h1>
</header>
<section data-field="subtitle" class="p-summary">
旅滬粤僑討共救粤大會宣言云：國將亡矣，家將毁矣，四百兆之同胞將爲俎上肉釜中魚矣。吾國不幸，而有名爲人類行同禽獸之共產黨賊出現，接受蘇俄之使命，首以我廣東爲其紅色恐怖之試騐場，兇殘淫殺比之黄巢、張獻忠、吳三桂之徒，有過之無不及。此誠我國自有歷史以來，未有如此之痛心疾首者也。吾粤已矣…
</section>
<section data-field="body" class="e-content">
<section name="f3d8" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="3fbb" id="3fbb" class="graf graf--h3 graf--leading graf--title">旅滬粤僑發起討共救粤大會</h3><p name="a321" id="a321" class="graf graf--p graf-after--h3">旅滬粤僑討共救粤大會宣言云：國將亡矣，家將毁矣，四百兆之同胞將爲俎上肉釜中魚矣。吾國不幸，而有名爲人類行同禽獸之共產黨賊出現，接受蘇俄之使命，首以我廣東爲其紅色恐怖之試騐場，兇殘淫殺比之黄巢、張獻忠、吳三桂之徒，有過之無不及。此誠我國自有歷史以來，未有如此之痛心疾首者也。吾粤已矣，吾粤人之在粤者，今方輾轉哀號於蘇俄走狗鐵蹄之下，涙涔涔然血滴滴然。吾旅滬同胞雖幸而不罹，此慘刦然，稍閉目瞑思則其狀之可怖，當何如耶。語有之日，哀莫大於心死，而身死次之。吾旅滬粤橋對於共產賊，無論爲救國計、救粤計、爲自救計，若心猶未死者，勢不容不速起，合大羣而申天討。此非武裝同志所獨有之責也，清源正本，剷草除根，非一致恊力不可。否則焦頭爛額，縱收功於一時而死灰復燃，可逆覩於異日非計之得也。追源禍始，共產賊之勢力得以養成，由於始則入寇吾黨而竊我黨權，繼則入寇吾政府而竊我政權，今則更進一步入寇吾革命軍隊，煽惑吾革命軍人，而希圖以我黨之武裝偕彼黨之工具。</p><p name="f602" id="f602" class="graf graf--p graf-after--p">粤難之伏有由來矣。過去者勿贅未來者，姑不預測以現在之變，言之則有，第二方面軍張發奎黄琪翔之無故摧殘友軍，而共賊得大肆活動，有該軍之敎導圑，勾串共賊，聯合農工匪類，而有此次殺人放火之大屠戮，則吾旅滬粤僑不能不爲，罪魁禍首之汪精衞及其餘，縱共袒共之粤方執監委員陳樹人、何香凝、甘乃光等是問。此當請願國民政府下令通緝者一也。</p><p name="6ccc" id="6ccc" class="graf graf--p graf-after--p">共賊爲我國之内姦，而蘇俄則爲我國之外寇。此次粤變，乃以東山蘇俄領事署爲大本營，共賊所有槍械均由俄領署頒發，事實昭著，人所共見，更回溯以前各地方之大暴動，所由發生，皆以所在地之蘇俄領署爲秘密宣傅機關，釀成慘變，旣再而三，來患方長，奚堪設想。夫不去慶父，魯難未已，蘇俄政府竟敢以我國爲試騐場，認我粤爲殖民地（鮑羅廷嘗言，得廣東勝於得法蘭西全國，以廣東面積等於法蘭西，而人民則昜於駕御云云）豈能復以友邦相待。此當請願國民政府即與蘇俄斷絕國交者二也。</p><p name="b5fb" id="b5fb" class="graf graf--p graf-after--p">此次共賊得起大暴動，全由於第二方面軍容共縱共，而成完全責任，當由張黄二人負擔，我國民政府日前已下討伐之令，今復肇此鉅變，尤須於最短期間罪人斯得，然後國基始固，國威乃申，否則滋蔓難圖，燎原莫救，將由局部延及全國。此當請願國民政府厚增兵力速定粤難者三也。</p><p name="a15d" id="a15d" class="graf graf--p graf-after--p graf--trailing">嗚呼！共產黨賊，陰騺險狠，外藉狼俄之助，内恃黨蠧之庇，實甚於洪水猛獸。吾人之防之待之，亦當以洪水猛獸相視。清其源則洪水無泛濫，殲其類則猛獸當絕跡。吾旅滬粤僑其速起圖之，救吾粤即救吾國，救吾國即所以自救也。又通告云，本大會定期日内召集，假虬江路鴻慶坊九七七號中華海員工業聯合總會爲通訊處，凡我粤僑（非粤僑亦可參加以非局部之事也）之圑體個人，有議案或意見者，請交往該總會，特先發宣言，以明旨趣。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/2be431980a4e"><time class="dt-published" datetime="2022-02-03T13:28:38.133Z">February 3, 2022</time></a>.</p><p><a href="https://medium.com/@NewCantonia/%E6%97%85%E6%BB%AC%E7%B2%A4%E5%83%91%E7%99%BC%E8%B5%B7%E8%A8%8E%E5%85%B1%E6%95%91%E7%B2%A4%E5%A4%A7%E6%9C%83-2be431980a4e" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>