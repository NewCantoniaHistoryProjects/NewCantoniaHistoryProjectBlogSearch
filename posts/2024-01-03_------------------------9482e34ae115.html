<!DOCTYPE html><html><head><meta http-equiv="Content-Type" content="text/html; charset=utf-8"><title>粵商團不容於赤黨之回溯/省港工潮原於赤潮之憤慨</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">粵商團不容於赤黨之回溯/省港工潮原於赤潮之憤慨</h1>
</header>
<section data-field="subtitle" class="p-summary">
觀潮
</section>
<section data-field="body" class="e-content">
<section name="68d4" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="7783" id="7783" class="graf graf--h3 graf--leading graf--title">粵商團不容於赤黨之回溯/省港工潮原於赤潮之憤慨</h3><p name="7f97" id="7f97" class="graf graf--p graf-after--h3">觀潮</p><p name="2cf2" id="2cf2" class="graf graf--p graf-after--p">粵省不幸久陷赤圍，粵人慘供暴徒犧牲，幾於罄竹難書。在省港工潮未發以前，其最著者莫如粤商團以扣械一案，被孫文派遣賊軍乘機撲滅，且特發手令准賊軍縱火焚閘，攻入西關，鎗斃男婦至數十人，搶掠貨財至數千萬，且幷全省精華薈萃之區，均付諸秦火一炬。事後，仍全城按戶搜索，勒罰商民百萬鉅款。此外，佛山、陳村、容桂、江門等繁盛市鎮，均繳械罰款，凡有商團地方無一幸免。爲甚？迄今追維浩劫，猶令人不能須臾忘也。</p><p name="4f82" id="4f82" class="graf graf--p graf-after--p">第茲事起衅，表面雖緣扣械一案，而其實廣州赤俄走狗日以打倒資本階級相號召，是仇視商人已爲彼輩唯一主義。况以商人而具有自衛能力如粵商團者，尤爲彼輩所絕對不容。即無此案，亦必假借別題發揮，務令根本剷除，始免爲赤化推行障碍。所爭者特遲早問題而已。</p><p name="4a65" id="4a65" class="graf graf--p graf-after--p">猶憶事發以後，滇軍軍長范石生遍貼佈告，文內聲言此次因政府容納黨，商民悞以爲實行國慶日工團結隊巡行，商民悞以爲示威運動，因茲悞會釀成巨變。在政府前日經允還械，詎最近忽又食言，致令石生無面目見粤中父老。斯誠粵省從來未有之創痛，而亦石生不善調停之缺。憶决三江之水，難洗積寃；聚九州之鐵，鑄成大錯等語。煌煌佈告，不啻一篇聲討所謂大元帥的大文章。在范氏不過自問良心，欲以此討好粵人。而在孫文，以堂堂元帥甘受屬員以文告痛罵不敢斥駁，則此中內幕亦從可知矣。</p><p name="11f1" id="11f1" class="graf graf--p graf-after--p">世界萬國，以自命政府公然與人民宣戰，爲有史以來所未聞。孫竟不惜甘冒不韙，是背後自有赤俄代表指揮，已彰明較著。赤俄以吞併中國居心，其必先指揮孫文撲滅商團，不過其政策之一端。赤賊不去，後此慘劇正方興未艾。彼日望廣州赤俄走狗大發慈悲，稍爲我商人開一綫生路者，是直求仁義于虎狼。結果祗有坐待其磨牙吮血，活剝生吞而已。若此者，吾無以名之，名之曰可憐。</p><figure name="9d43" id="9d43" class="graf graf--figure graf-after--p"><img class="graf-image" data-image-id="1*4B8Ehz7vwcvAD8_vXJBu0w.jpeg" data-width="768" data-height="1224" src="https://cdn-images-1.medium.com/max/800/1*4B8Ehz7vwcvAD8_vXJBu0w.jpeg"></figure><figure name="c885" id="c885" class="graf graf--figure graf-after--figure"><img class="graf-image" data-image-id="1*XHZ3APwsH_jcInnWDUxBAQ.jpeg" data-width="768" data-height="1224" src="https://cdn-images-1.medium.com/max/800/1*XHZ3APwsH_jcInnWDUxBAQ.jpeg"></figure><p name="171c" id="171c" class="graf graf--p graf-after--figure graf--trailing">《討赤旬報》第1期<br><a href="https://drb-qa.nypl.org/read/8963488" data-href="https://drb-qa.nypl.org/read/8963488" class="markup--anchor markup--p-anchor" rel="nofollow noopener noopener" target="_blank">https://drb-qa.nypl.org/read/8963488</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/9482e34ae115"><time class="dt-published" datetime="2024-01-03T22:06:49.884Z">January 3, 2024</time></a>.</p><p><a href="https://medium.com/@NewCantonia/%E7%B2%B5%E5%95%86%E5%9C%98%E4%B8%8D%E5%AE%B9%E6%96%BC%E8%B5%A4%E9%BB%A8%E4%B9%8B%E5%9B%9E%E6%BA%AF-%E7%9C%81%E6%B8%AF%E5%B7%A5%E6%BD%AE%E5%8E%9F%E6%96%BC%E8%B5%A4%E6%BD%AE%E4%B9%8B%E6%86%A4%E6%85%A8-9482e34ae115" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>