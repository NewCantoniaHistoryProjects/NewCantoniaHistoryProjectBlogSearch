<!DOCTYPE html><html><head><meta http-equiv="Content-Type" content="text/html; charset=utf-8"><title>粤當局援桂之新計劃（19</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">粤當局援桂之新計劃（19</h1>
</header>
<section data-field="subtitle" class="p-summary">
（平）
 桂省政局紛亂羣雄割據粤當道本擬援助盧…
</section>
<section data-field="body" class="e-content">
<section name="71bc" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="7cc4" id="7cc4" class="graf graf--h3 graf--leading graf--title">粤當局援桂之新計劃（1922.12）</h3><p name="bc3b" id="bc3b" class="graf graf--p graf-after--h3">（平）<br> 桂省政局紛亂羣雄割據粤當道本擬援助盧 劉震寰統一桂局事定之後盧爲桂軍總司令劉爲省長不料盧借助亽滇軍事忽中變張開儒態度舉棋不定粤當當局知盧無能爲而劉以孤軍獨立桂軍舊部多不服從全以兵力壓服甚難收拾而陸榮廷在邕沈鴻英在桂大肆活動桂省情勢又一變於是援桂進行頓生阻力矣近林虎由滬返粤遂屬意於林欲使協同劉震寰返桂奠定桂亂因林爲收拾桂局最適當人物林在桂省實具有大部分潛勢力其舊部之現在桂者亦佔大多數故林此次回桂可用剿撫兼施計畫因林向來在桂聲譽頗佳且帶兵有年自治軍中鮮有不唯命是聽者一經招撫容易就範現林復挾劉志陸與俱劉雖粤籍而當桂人秉政時劉充當軍職與近日駐紥西省各桂軍將領感情尙在招撫大爲順手故日來熊略陳章甫劉震寰等已迭次與林劉晤商巳有完滿辦法本擬七日連同赴桂嗣林虎以實力尙須準備因林之舊屬在桂省首先擁戴林者惟李宗仁一部其餘尙待疏通而在粤者則因非其所轄調度不靈故與陳炯明磋商請將舊部黃業興蘇廷二旅暫歸節制俾實力充足陳經已允許并去電調黃蘇二部開梧集中聽林 遣林俟該二部隊抵梧後即由粤赴梧預料三數日可起程矣查現在桂省雖軍隊複雜但滇軍以客軍地位未便干預桂事已聲明中立且將士思歸早已表示回滇之决心而陸榮廷與沈鴻英方生內訌大有不兩立之勢林虎素號知兵熟悉桂省情勢乘此機會還救桑梓更有劉振寰爲之助力粤軍作其後盾諒可奠定桂局果能逹桂人治桂之目的則粤桂一家自可退還梧州各保疆土此日來粤當局援桂之最近計畫也至於現時桂省情形則沈陸仍相持不下沈自擊破韓彩鳳後現韓部已多就撫陸朱勁旅如喪右臂而自治軍兵數較多故柳州互有得失沈部亦未能獲全勝現陸系之自治軍已全赴柳州扼守武宣來賓一帶南寗則由陸在龍州派兵塡防繼以貴縣桂平等處防地空虛恐劉振寰來襲復將駐邕軍隊調往扼守又恐老巢不穏即調黃明當率所部調駐南寗就現象觀之陸氏大有手忙脚亂之勢沈鴻英亦意得志滿矣然螳螂捕蟬黃雀在後林虎已磨刀霍霍乘釁而動其結果如何試覘其後</p><p name="126e" id="126e" class="graf graf--p graf-after--p">《申報》1922.12.16</p><p name="131b" id="131b" class="graf graf--p graf-after--p graf--trailing"><a href="https://ia804609.us.archive.org/29/items/shenbao-1922.12-342/1922.12%20-%20342%20-%2017895_text.pdf" data-href="https://ia804609.us.archive.org/29/items/shenbao-1922.12-342/1922.12%20-%20342%20-%2017895_text.pdf" class="markup--anchor markup--p-anchor" rel="nofollow noopener" target="_blank">https://ia804609.us.archive.org/29/items/shenbao-1922.12-342/1922.12%20-%20342%20-%2017895_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/0aedecf6159b"><time class="dt-published" datetime="2023-12-27T12:19:41.328Z">December 27, 2023</time></a>.</p><p><a href="https://medium.com/@NewCantonia/%E7%B2%A4%E7%95%B6%E5%B1%80%E6%8F%B4%E6%A1%82%E4%B9%8B%E6%96%B0%E8%A8%88%E5%8A%83-19-0aedecf6159b" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>