<!DOCTYPE html><html><head><meta http-equiv="Content-Type" content="text/html; charset=utf-8"><title>鄧本殷乞援滇唐（1925.12）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">鄧本殷乞援滇唐（1925.12）</h1>
</header>
<section data-field="subtitle" class="p-summary">
廣州通信云，南路鄧本殷軍屢被革命軍擊敗。除留一部分軍隊防守虚城外，其餘殘部悉調回瓊。昨聞鄧本殷在瓊開一軍事會議，決定派遣代表赴滇，請滇唐出師救援，並許陸榮廷沈鸿英以某項條件聯同動作。所派代表，經於前日首途入滇接洽一切。
</section>
<section data-field="body" class="e-content">
<section name="bfce" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="ff25" id="ff25" class="graf graf--h3 graf--leading graf--title">鄧本殷乞援滇唐（1925.12）</h3><p name="d39f" id="d39f" class="graf graf--p graf-after--h3">廣州通信云，南路鄧本殷軍屢被革命軍擊敗。除留一部分軍隊防守虚城外，其餘殘部悉調回瓊。昨聞鄧本殷在瓊開一軍事會議，決定派遣代表赴滇，請滇唐出師救援，並許陸榮廷沈鸿英以某項條件聯同動作。所派代表，經於前日首途入滇接洽一切。</p><p name="f567" id="f567" class="graf graf--p graf-after--p">又鄒武司令來電云，我部經於敬（二十四）日追敵，進抵遂溪。不圖敵勢方窮蹙之際，賊軍陳翰華、周桂森等竟以廣州灣為逋逃藪，恃帝國主義為護符，盡將其鎗械七百餘桿、退管大砲一門、機關槍一架，繳存廣州灣化坎公局。賊軍鎗械原為國有，國際法中，豈廣州灣所能干預。蔑視公法，侮我國家，莫此為甚。耿耿寸衷，不能自己，特飛心奉聞，乞速即向法國領事提出嚴重交涉，交還政府，以重國體而清亂源。</p><p name="f4d6" id="f4d6" class="graf graf--p graf-after--p">至遂溪比鄰租界，所有一切糧食接濟香港，源源不絕，破壞罷工，言之痛心。除飭所部及團警嚴行糾察不許出境外，並請罷工工友迅即回來，嚴重監視。不勝盼切待命之至。</p><p name="b574" id="b574" class="graf graf--p graf-after--p">國民革命軍高雷討鄧軍，鄒武叩（十二月二十五日）。</p><p name="9ed3" id="9ed3" class="graf graf--p graf-after--p graf--trailing">《新聞報》1925.12.30</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/ff1ecf8b6fec"><time class="dt-published" datetime="2024-08-17T20:29:27.237Z">August 17, 2024</time></a>.</p><p><a href="https://medium.com/@NewCantonia/%E9%84%A7%E6%9C%AC%E6%AE%B7%E4%B9%9E%E6%8F%B4%E6%BB%87%E5%94%90-1925-12-ff1ecf8b6fec" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>