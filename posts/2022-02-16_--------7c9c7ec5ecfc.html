<!DOCTYPE html><html><head><meta http-equiv="Content-Type" content="text/html; charset=utf-8"><title>张作霖讨赤宣言</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">张作霖讨赤宣言</h1>
</header>
<section data-field="subtitle" class="p-summary">
概自民国成立以来，共和雏形尚未完备，而祸国之辈又复假异邦之邪说，快一己之私图，人民为其所愚，势不至亡国败家不止，是不得不为邦人君子正告焉。我中华立国，士农工商，四民平等，礼义廉耻，四维素张。上古之世，人民凿井而饮，耕田而食，出作入息，不识不知，以云自由，何以如此，然犹得曰尚未开化…
</section>
<section data-field="body" class="e-content">
<section name="9351" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="d921" id="d921" class="graf graf--h3 graf--leading graf--title">张作霖讨赤宣言</h3><p name="7cb7" id="7cb7" class="graf graf--p graf-after--h3">概自民国成立以来，共和雏形尚未完备，而祸国之辈又复假异邦之邪说，快一己之私图，人民为其所愚，势不至亡国败家不止，是不得不为邦人君子正告焉。我中华立国，士农工商，四民平等，礼义廉耻，四维素张。上古之世，人民凿井而饮，耕田而食，出作入息，不识不知，以云自由，何以如此，然犹得曰尚未开化也。秦汉以降，井田之制废，而人民生计亦各有田产，以自瞻其身家，并无如俄国之大地主及东西各国之大资本家贫富悬殊，显然有压迫平民之弊患。观四千余年之历史，人民皆讲让兴仁，安居乐业，但使无干戈之惊，即群相游熙皞之天，从无因产业不均而酿生国家变乱者。乃我国野心狡黠之匪徒，抬人唾余，宣传恶化，借不适用之共产学说，利用多数贫民及下流社会之心理，鼓动青年学子、激烈暴徒，以乱我国家，以饱其欲壑。彼等日言推倒军阀，打倒帝国主义，而迹其所为，不啻躬自蹈之；其所标之旗帜，皆该匪等之假面具、口头禅，有何国利民福之可言。昔石敬瑭附庸异种，扰乱宗邦，向契丹称儿臣，贻千古之唾骂。今冯玉祥、蒋中正等，勾结外援，侵略祖国，是石敬瑭何异。蒋中正复甘受鲍罗廷之指挥，则并石敬瑭而不若，自侵入湖北后，凡优秀分子之有资望者，附之则捐为投机，不附则又指为反革命，仕宦则指为贪官污吏，商民则指为劣绅士豪，拘捕搜抄，侦骑四出，祸至无日，人人自危。对于武汉商户勒捐之外，又借房租，得款约数百万元，而中饱之数多至二百余万，营私肥己，殊骇听闻。其他残悖行为，昭昭在入耳目，祸且烈于洪水猛兽，惨更甚於赤眉黄巾。此而不图，国何以国。作霖生长田间，政治虽非素娴，而民情实所深悉，安能坐视亡国之妖孽横行于光天化日之中?故首将西北之匪军先为剿灭，以期逐渐荡平。盖一息尚存，绝不忍不为民请命也。</p><p name="580a" id="580a" class="graf graf--p graf-after--p">夫政治本无绝对利害之可言，惟视是否适合时宜为断。吾国为四千余年声名文物之邦，本有治国之要素，何必取此不合国情之说而效之?何必取此世界一致反对者而行之？作霖敢为我全国父老昆季告：吾人不爱国则已，若爱国则非崇信圣道不可；吾人不爱身家则已，若爱身家则非灭绝赤化不可；然后固结团体，发扬共济之精神，泯除私心，合谋公同之利益。普及教育，为学生辟相当之用途；开拓利源，为全国倡可兴之实业。取精兵主义，以节省饷项；持自主政策，以保障国权。政见则捐小异以成大同，规为则舍目前而谋远大，鹬蚌内争而引狼入室，毋贪小利而自裁作霖不才，只知救国，绝无南北新旧之见，亦无权利名位之心，凡志同道合者，皆为吾友，其害国殃民者，即是公敌。垂泣以道，天日可质，邦人君子，幸共鉴之。张作霖。</p><p name="7bfd" id="7bfd" class="graf graf--p graf-after--p graf--trailing">天津《大公报》，1926年12月7日</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/7c9c7ec5ecfc"><time class="dt-published" datetime="2022-02-16T11:28:47.403Z">February 16, 2022</time></a>.</p><p><a href="https://medium.com/@NewCantonia/%E5%BC%A0%E4%BD%9C%E9%9C%96%E8%AE%A8%E8%B5%A4%E5%AE%A3%E8%A8%80-7c9c7ec5ecfc" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>