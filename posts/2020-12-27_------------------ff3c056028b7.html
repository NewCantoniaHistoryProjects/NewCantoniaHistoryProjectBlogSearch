<!DOCTYPE html><html><head><meta http-equiv="Content-Type" content="text/html; charset=utf-8"><title>陳炯明：反對廣州政府拍賣公產之通電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">陳炯明：反對廣州政府拍賣公產之通電</h1>
</header>
<section data-field="subtitle" class="p-summary">
（1923年10月4日報載）
</section>
<section data-field="body" class="e-content">
<section name="6e82" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="a451" id="a451" class="graf graf--h3 graf--leading graf--title">陳炯明：反對廣州政府拍賣公產之通電</h3><p name="f893" id="f893" class="graf graf--p graf-after--h3">（1923年10月4日報載）</p><p name="8dc7" id="8dc7" class="graf graf--p graf--startsWithDoubleQuote graf-after--p">“粵省不幸，流寇憑陵，屠我子弟，虐我閭里，腋削我骨髓。凡屬粵民，罔弗切齒。而為伍者，復藉詞籌餉，一切衙署、公地、農場、學校、學宮、谷倉及庵寺觀廟與其嘗產，悉宣告拍賣，以飽私囊，業經葉總指揮通電否認在案。詛有甘為鷹犬，罔顧大局，蠅營狗苟，私相授受，核其成交，價值不下數百萬。藉寇兵而盜糧，苟有人心，何忍岀此？其尤甚者，近更嗾使黨羽,任意舉報，如黃沙、西村、河南、東關等處，指為公產者，動輒千百戶，推其用心，不盡奪民業拍賣不已；其他勒捐勒借，一切虐政，更復難數，似此貪酷，民何以堪！炯明治粵有年，義難漠視，謹率舊部，取彼凶殘，飲水珠江，指日可待。其有甘心助虐承領公產者，師旋之日，定當嚴為懲處，以伸國法而儆奸邪。”</p><p name="9d7f" id="9d7f" class="graf graf--p graf-after--p graf--trailing">據《陳炯明致粵垣各法團電》，載《香港華字日報》1923年10月4日</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/ff3c056028b7"><time class="dt-published" datetime="2020-12-27T14:14:36.010Z">December 27, 2020</time></a>.</p><p><a href="https://medium.com/@NewCantonia/%E9%99%B3%E7%82%AF%E6%98%8E-%E5%8F%8D%E5%B0%8D%E5%BB%A3%E5%B7%9E%E6%94%BF%E5%BA%9C%E6%8B%8D%E8%B3%A3%E5%85%AC%E7%94%A2%E4%B9%8B%E9%80%9A%E9%9B%BB-ff3c056028b7" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>