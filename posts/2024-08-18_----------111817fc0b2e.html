<!DOCTYPE html><html><head><meta http-equiv="Content-Type" content="text/html; charset=utf-8"><title>惠來難民二次泣告書</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">惠來難民二次泣告書</h1>
</header>
<section data-field="subtitle" class="p-summary">
惠來此次一陷再陷，全城盡成焦土，死傷多人，流離失所者為數尤眾，而死者屍骸遍野，逃者嗷嗷待赈，未逃者哀哀待救。昨天該縣難民再發出泣告書，懇請政府迅調部隊先行痛剿，以保流亡。並乞善長解囊疏財，濟救流離失所、饑寒露宿之難民，讓數十萬焚殺餘存之殘生得蒙拯救。其書云：
</section>
<section data-field="body" class="e-content">
<section name="9c67" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="1329" id="1329" class="graf graf--h3 graf--leading graf--title">惠來難民二次泣告書（1928）</h3><p name="e4f7" id="e4f7" class="graf graf--p graf-after--h3">惠來此次一陷再陷，全城盡成焦土，死傷多人，流離失所者為數尤眾，而死者屍骸遍野，逃者嗷嗷待赈，未逃者哀哀待救。昨天該縣難民再發出泣告書，懇請政府迅調部隊先行痛剿，以保流亡。並乞善長解囊疏財，濟救流離失所、饑寒露宿之難民，讓數十萬焚殺餘存之殘生得蒙拯救。其書云：</p><p name="323d" id="323d" class="graf graf--p graf-after--p"><strong class="markup--strong markup--p-strong">嗚呼，惠來不幸，慘遭赤禍，舉縣淪亡，生民痛苦，實有甚於廣州市海陸豐者矣。顧廣州市焚燬之消息聞而痛惜，海陸豐流離之景象見而生悲。今惠來一再淪陷，全縣焚燬，盡成墟塭，滿月凄涼，群黎待救，慘死未已，殘生難存。更不禁痛苦流涕，為我政府當局暨同胞善長泣告焉。</strong></p><p name="38a5" id="38a5" class="graf graf--p graf-after--p"><strong class="markup--strong markup--p-strong">慨自去歲碣石、百玲、甲子等地相繼失陷，惠來遂成岌岌不可終日之勢。迨潮普共黨先後發動，惠來因大兵不至，自衛力薄，而駐葵潭之蔣營復戰敗逃走，遂致各區盡入匪手。是於人心惶恐，力電上峰救援。幸得十一軍顏團詣縣鎮攝，人心稍定。</strong></p><p name="74c0" id="74c0" class="graf graf--p graf-after--p"><strong class="markup--strong markup--p-strong">詎料三月初旬，海陸豐及潮普因被我軍包抄，志不得逞，遂由惠來共逆首惡方鳳巢、方汝楫、方汝桂、林雪棠、曾述之陳錦泉、許炳炎、吳凱生、陳奪標、黃協和、許媽興、吳鴻勳、蔡宗江、林斗星、高先光、方裕韜、方先慶、吳乃桐、方國瑞、陳潮泰、劉士棠、吳乃桐等勾結海陸豐赤匪，向惠來攻迫。各鄉農匪蜂起暴動，聲勢浩大，我軍第七十六團出戰不利，退守城內，城外店屋焚燒成墟。居民目睹傷心，盡皆哭倒。然以大軍在禦，城內可以倖存。不意顏團於三月十四夜二時許拔隊退出，迨居民知覺，兵已遠去，一時秩序大亂，哭聲震天。扶老攜幼，紛紛向東北南門逃出，爭先恐後，死力擠擁。婦孺老弱，跌蹶皆遣踐斃。未及逃走者，非投水自縊以了生，則被擒受殺而慘死。即力強而逃出者，則父不見子，兒不見母，兄失其弟，婦喪其夫，哀鴻遍野，死亡枕藉，血河屍出，傷心慘目，冤氣塞天。</strong></p><p name="efb4" id="efb4" class="graf graf--p graf-after--p"><strong class="markup--strong markup--p-strong">雖第七十七團即日到援，城垣克復，而難民隨軍返回縣內者，仍然死亡，尤見狼藉可痛。其餘逃亡者，或全家不知下落，或一家僅存數人，滿城慘痛愴號。重傷我邑，竟罹此空前絕後之絕大慘禍。詎意軍民回縣後，防軍協同縣署及民眾竭力防守，籌集糧食。賊匪仍然四面圍攻，向團長督戰受傷，越兩日殞命，全縣軍民哀號震地，孤城坐困，糧食恐慌。待援不至，痛於三月二十四號四點鐘時候，防軍退出，全城民眾相率偕逃，第七十七團掩護在後，縣城遂再失陷矣。</strong></p><p name="5033" id="5033" class="graf graf--p graf-after--p"><strong class="markup--strong markup--p-strong">忍哉賊匪，於民何仇！當民眾逃亡時，途中被匪截擊兩次，槍彈聲驟，難民魂飛，跌傷踐斃，慘不勝言。近復全城一炬，盡成焦土，難民逃避下鄉者，逐一搜捕屠戮，靡有孑遺。靖海一區，近亦相繼淪陷，慘禍終難幸逃。嗟嗟惠民何辜，遭此荼毒，人死屋焚，流離失所，無食無衣，無家無室，呼號痛哭，慘不忍聞。夫死者已矣，生者仍危，救死扶生，惟有悽愴泣告於我政府當局及同胞善長。哀我孑遺惠民，恻然矜憐，懇乞迅速派兵，先行痛剿，以保流亡，並乞善長解囊疏財，救濟流離失所、饑寒露宿之難民，俾數十萬焚殺餘存之殘生，得蒙拯救。豈特德載二天矣哉，哀號陳詞，敬請垂憐。</strong></p><p name="9269" id="9269" class="graf graf--p graf-after--p">南洋商报 (Nanyang Siang Pau), 18 April 1928, Page 11</p><p name="69db" id="69db" class="graf graf--p graf-after--p graf--trailing"><a href="https://eresources.nlb.gov.sg/newspapers/digitised/article/nysp19280418-1.2.27.2" data-href="https://eresources.nlb.gov.sg/newspapers/digitised/article/nysp19280418-1.2.27.2" class="markup--anchor markup--p-anchor" rel="nofollow noopener" target="_blank">https://eresources.nlb.gov.sg/newspapers/digitised/article/nysp19280418-1.2.27.2</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/111817fc0b2e"><time class="dt-published" datetime="2024-08-18T11:55:24.281Z">August 18, 2024</time></a>.</p><p><a href="https://medium.com/@NewCantonia/%E6%83%A0%E4%BE%86%E9%9B%A3%E6%B0%91%E4%BA%8C%E6%AC%A1%E6%B3%A3%E5%91%8A%E6%9B%B8-111817fc0b2e" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>