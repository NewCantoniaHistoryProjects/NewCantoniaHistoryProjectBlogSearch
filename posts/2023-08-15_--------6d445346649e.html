<!DOCTYPE html><html><head><meta http-equiv="Content-Type" content="text/html; charset=utf-8"><title>救粵聯合會通電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">救粵聯合會通電</h1>
</header>
<section data-field="body" class="e-content">
<section name="bc20" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="db9d" id="db9d" class="graf graf--h3 graf--leading graf--title">救粵聯合會通電</h3><p name="6133" id="6133" class="graf graf--p graf-after--h3">（一九二四年十一月十五日《華字日報》）</p><p name="d552" id="d552" class="graf graf--p graf-after--p">天津段芝泉（祺瑞）、張雨亭、梁任公（啟超）；北京馮煥章（玉祥）、胡律宣（景翼）、孫禹行（岳）、王儒堂（正廷），廣東同鄕；上海唐少川（紹儀）、章太炎（炳麟）、廣肇公所、粤僑商業聯合會、申報、新聞報諸先生鈞鑒：</p><p name="9f2f" id="9f2f" class="graf graf--p graf-after--p">孫文入粤兩年，剝奪民權，厲行專制，捜括之外無政治、殘殺之外無設施，久矣。萬民怨嗟，倒懸待救。詎十月十五日，孫氏以恨商團爭械之故，遷怒廣州五十萬居民，指揮暴兵，大演屠城之禍，遭其火焚、砲擊、搶掠、姦淫者至數千家。……粤人經此浩劫，咸認爲孫文爲廣東之禍魁、人類之螫賊、土匪之領袖、革命之罪人，此而不誅，國法當毀。敝會糾合羣衆，倡義聲討，行將蒐集實力，以問其焚城之罪。但頻聞道路所傳，諸公不察粤事，或云迎孫入都、或云偕孫合作。國家大計，粤人莫贊高深。惟念孫氏好亂性成，今日可以禍鄕，明日即可以禍國。諸公平昔領孫文之敎不少，未必健忘，復受孫氏簧鼓。顧聞孫氏北上，確以爭持廣東地盤爲目的，則不能不爲諸公正吿者。現粤民眞意已決心去孫，斷不肯再任其盤踞，以再陷粤省於萬劫不復之地，無論其挾何外力以自重，粤人均義無反顧，皇天后土，共鑑此言。諸公或痛癢在抱、或桑梓關懷。倘冀潤澤民意，主張公道，愼勿與孫氏分其禍粵之謗。幸甚。幸甚。……</p><p name="3334" id="3334" class="graf graf--p graf-after--p graf--trailing">救粤聯合會叩。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/6d445346649e"><time class="dt-published" datetime="2023-08-15T21:46:41.591Z">August 15, 2023</time></a>.</p><p><a href="https://medium.com/@NewCantonia/%E6%95%91%E7%B2%B5%E8%81%AF%E5%90%88%E6%9C%83%E9%80%9A%E9%9B%BB-6d445346649e" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>