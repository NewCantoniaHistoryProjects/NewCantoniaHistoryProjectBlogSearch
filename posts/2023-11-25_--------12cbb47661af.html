<!DOCTYPE html><html><head><meta http-equiv="Content-Type" content="text/html; charset=utf-8"><title>鄧本殷擁陳通電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">鄧本殷擁陳通電</h1>
</header>
<section data-field="subtitle" class="p-summary">
故鄧本殷昨亦有電請陳出山，茲附錄鄧電如下：
</section>
<section data-field="body" class="e-content">
<section name="6249" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="a445" id="a445" class="graf graf--h3 graf--leading graf--title">鄧本殷擁陳通電</h3><p name="04c9" id="04c9" class="graf graf--p graf-after--h3">故鄧本殷昨亦有電請陳出山，茲附錄鄧電如下：</p><p name="b7be" id="b7be" class="graf graf--p graf-after--p">提前萬萬急，海豐陳競帥鈞鑒，東江一帶探送葉總指揮、林總指揮、洪副總指揮、劉軍長、尹軍長、李軍長、熊軍長、楊軍長勳鑒，各師旅團營長，各司令統領營長均鑒：</p><p name="9e04" id="9e04" class="graf graf--p graf-after--p">粵自孫文竊蹈號，毒逋嶺海，人民顦顇於虐政，靡有遺類。我諸袍澤，因民弗忍，揮戈並進，力與爭命，歲月因循，一簣功虧，而效不至，有辜眾望，毋庸諱言，今孫文雖臾未死，為禍益烈，焚劫商市，殺人盈城，此而可忍，寧有天理。</p><p name="7d43" id="7d43" class="graf graf--p graf-after--p">竊思我軍師久無功，原因雖多，而統籌無人，實其大端，競帥國家耆宿，我軍主將，值茲粵人道懸待解，生機危於屬絲，詎容一人高不顧。比復北京政變，此蓋人民厭惡濫用武力之明徵，亦即今日撥亂反治之時會。後來其蘇，民望之久矣。</p><p name="136d" id="136d" class="graf graf--p graf-after--p">粵軍將領均為競帥部屬，間關追隨，久從患難。粵省又為競帥之桑梓，並屬舊治之區，甘棠垂陰，人思故君。而今粵局蜩螗之極，在理在勢，均當出而援手，伏期競帥軫念在瘼，俯從眾論，毅然复起，總董庶事，並望同袍諸英，合詞敦促，庶有秉承，相共戮刀，攘除姦兇，匡复粵局，豈特粵民之慶，幸國家前途實利賴之，迫切陳詞，諸希公鑒。</p><p name="d53b" id="d53b" class="graf graf--p graf-after--p">高雷羅陽欽廉瓊崖八屬聯軍總指揮鄧本殷叩目印。</p><p name="2175" id="2175" class="graf graf--p graf-after--p graf--trailing">《華字日報》，1924.11.24</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/12cbb47661af"><time class="dt-published" datetime="2023-11-25T18:17:49.850Z">November 25, 2023</time></a>.</p><p><a href="https://medium.com/@NewCantonia/%E9%84%A7%E6%9C%AC%E6%AE%B7%E6%93%81%E9%99%B3%E9%80%9A%E9%9B%BB-12cbb47661af" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>