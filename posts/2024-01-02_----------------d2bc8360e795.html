<!DOCTYPE html><html><head><meta http-equiv="Content-Type" content="text/html; charset=utf-8"><title>蔣中正收盡全省商鄉團軍械之毒計</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">蔣中正收盡全省商鄉團軍械之毒計</h1>
</header>
<section data-field="subtitle" class="p-summary">
《鐵村鄉》
https://drb-qa.nypl.org/read/8963492
</section>
<section data-field="body" class="e-content">
<section name="b6e6" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="67c9" id="67c9" class="graf graf--h3 graf--leading graf--title">蔣中正收盡全省商鄉團軍械之毒計</h3><p name="09b0" id="09b0" class="graf graf--p graf-after--h3">▲東增寶三縣已告繳清<br>▲各屬團軍須聯合起來</p><p name="fb92" id="fb92" class="graf graf--p graf-after--p">蔣中正自發表自任總司令職後，經營帝省計劃，異常週密，邇來因感於歷來客軍之據粵，最猛者不過三年，及其失敗，片甲不留。蓋廣東全省鎗枝，散於民間者有二萬桿以上，廣東人向與外江佬不合作，一旦有事，必羣起而攻之。故蔣氏欲爲永久盤據廣東計，不能不收繳商鄉民農各團軍械，遂於昨日藉舉辦清鄉爲名，派兵一師，先從東增寶三縣着手，次及於南番香順各處，將以達到收盡廣東人民之武器爲止。昨據蔣軍內部人員云，蔣圖繳人民鎗械，蓄謀已非一日，蔣氏設在上海之機關，無日不積極招兵，每當上海船抵省，必有數百名徒手兵，從黃埔登岸，近因鎗枝不敷，故不能不出此策，向鄉民團收繳。將來無論進行何事，人民亦無從反對，一舉而两得也。觀此，可知蔣之用心矣。又查昨日蔣部圍困東莞各鄉情形，除前訊畧爲紀載外，茲接東莞專訊云，此次蔣軍雖藉名剿匪，實則收繳鄉民團鎗械，刻下各鄉團之鎗枝被收繳者，十居其七，初入村時圍困至水洩不通，搜查尤為嚴密，雖水底瓦面，亦檢查無遺，甚至山墳金塔亦擊破察看，凡屬郷民亦概拘捕處罰，甚於土匪之擄人，以致流離失所無家可歸者，觸目皆是，萬江糟鄉之團長，及莞城之商團長，皆遭鎗斃。該部兵士現仍未散，尙在搜查中，增城新塘一帶，亦遭同一現象，所有民團軍械亦無一幸免，恐繳完該三邑之後，即向南番香順方面着手云。若全省鎗械皆被收繳，則將來廣東之人，真手無寸鉄，任令客軍爲所欲爲矣。不知各屬團軍，能以三邑爲鑒，從速猛省，聯合起來，以與蔣軍一拚否？</p><p name="21e9" id="21e9" class="graf graf--p graf-after--p">按蔣氏此舉，是即效暴秦，收天下鐵器，使民不得反動之遺法，然陳勝胡廣，斬木揭竿，一夫夜嘯亂者四應，卒以亡秦，特患吾粵人不自救耳，如其群起圖之，蔣氏無如何也，鳴呼我粤人可以興矣。</p><p name="c39f" id="c39f" class="graf graf--p graf-after--p">編者誌。</p><p name="6391" id="6391" class="graf graf--p graf-after--p graf--trailing">《討赤旬報》第2期<br><a href="https://drb-qa.nypl.org/read/8963492" data-href="https://drb-qa.nypl.org/read/8963492" class="markup--anchor markup--p-anchor" rel="nofollow noopener" target="_blank">https://drb-qa.nypl.org/read/8963492</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/d2bc8360e795"><time class="dt-published" datetime="2024-01-02T20:49:20.394Z">January 2, 2024</time></a>.</p><p><a href="https://medium.com/@NewCantonia/%E8%94%A3%E4%B8%AD%E6%AD%A3%E6%94%B6%E7%9B%A1%E5%85%A8%E7%9C%81%E5%95%86%E9%84%89%E5%9C%98%E8%BB%8D%E6%A2%B0%E4%B9%8B%E6%AF%92%E8%A8%88-d2bc8360e795" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>