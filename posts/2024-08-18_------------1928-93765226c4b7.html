<!DOCTYPE html><html><head><meta http-equiv="Content-Type" content="text/html; charset=utf-8"><title>北江坪樂仁化各屬之共禍（1928</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">北江坪樂仁化各屬之共禍（1928</h1>
</header>
<section data-field="subtitle" class="p-summary">
迭遭共黨焚殺劫掠/坪石四次被匪攻陷/已調飛機砲團協剿
</section>
<section data-field="body" class="e-content">
<section name="f31c" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="4120" id="4120" class="graf graf--h3 graf--leading graf--title">北江坪樂仁化各屬之共禍（1928）</h3><p name="6b75" id="6b75" class="graf graf--p graf-after--h3">迭遭共黨焚殺劫掠/坪石四次被匪攻陷/已調飛機砲團協剿<br>（赫赫二月廿七日發）</p><p name="a0f7" id="a0f7" class="graf graf--p graf-after--p">粵省各屬迭受共黨蹂躪，情形最慘者，厥爲東江之海陸豐與紫金一帶。然北江之仁化及坪石等地，邇來亦屢發生赤禍，其慘狀殊駭人聽聞。雖頻類見有剿辦之令文，與肅清之報告，惟是匪勢猖獗，兵去匪來，實際上北江之赤禍正熾，人民尚在水深火熱之中，祇以距省太遠，難得其真相耳。</p><p name="8ef7" id="8ef7" class="graf graf--p graf-after--p">最近復聞坪石有第四次被共黨攻陷之消息，連日由坪石逃來廣州之難民，尚絡繹不絕。查坪石爲樂昌縣屬，乃通湖南之孔道，前經被共黨攻陷三次。當去年十二月十二日，共黨首領王楷率湖南宜章一帶之共黨，攻入坪石，恣意屠殺，積屍滿道，舖戶被劫一空。幸越兩日，即被胡鳳璋部克復，共黨竄囘湘邊。十二月二十七日，王楷又聯合湘軍千餘人及農匪土匪來攻，較前聲勢更大。胡鳳璋敗退樂昌，幸許克祥由宜章回救，得以再將共黨擊退，轉竄仁化。胡鳳璋、許克祥兩部，遂分路入仁化追擊。不料仁化原有之農匪士匪，竟敢與官軍為難，使該幫共黨得以從容退囘湘邊。</p><p name="4dcb" id="4dcb" class="graf graf--p graf-after--p">至本年一月二十九日，共黨首領王楷復乘官軍防備稍懈，胡許大隊仍在仁化，坪石僅得少數許部駐守，突率共黨數千，反攻坪石，向許部包圍。許部倉促應戰，致被攻敗，又退樂昌，而坪石乃第三次被共黨攻陷。此次匪之殘忍，較前兩次更甚，放火殺人，並未稍歇。全坪店戶六百餘家，被焚過半，墟內除有少數之無力貧民留住外，無論士農工商學，皆走避一空，繁盛市場，悉變瓦礫。</p><p name="e032" id="e032" class="graf graf--p graf-after--p">後胡許兩部由樂昌仁化兩處調回，猛向坪石攻剿，與匪劇戰數日，又將其擊退。不料共黨依然死心未息，敗後復與仁化一帶之共黨聯合，回攻坪石。故最近坪石又陷落匪手，大肆焚殺，比前尤烈。男子年在三十以上者，指為頭腦陳舊，非殺不可；若係店東或業主，對待尤酷，拘捕後悉將衣服脫去，綑縛牽出，巡遊半日，然後將其支解；小童未及一歲者，則謂為無用，一律槍斃。女子年在十六以上者，則著匪軍自由取之為妻，不從者立斬；四十以上者，亦一律槍斃。種種慘無人道手段，確令見者流淚，聞者傷心。現坪石全墟，已成灰燼，難民無家可歸者逾萬。</p><p name="a5df" id="a5df" class="graf graf--p graf-after--p">至仁化方面，近亦有匪首李載基、蔡卓文、阮嘯仙等，率領黨羽數千，嘯聚於巖頭村一帶，焚殺劫掠，附近鄉村無一幸免，真有赤地千里之概。各未經蹂躪之市鎮村鄉，為自衛計，己實行聯合，所有民團商團，均一致團結，誓與共黨對抗，併個死活。月之十八、十九等日，經與匪接戰，劇戰數晝夜，仍未解決。但聞商民團方面形勢甚佳，己將共黨包圍，惜無軍隊趕往救援，否則仁化大股共黨不難就戮也。</p><p name="00c5" id="00c5" class="graf graf--p graf-after--p">昨聞廣州軍事當局已迭接該兩處來電告急，決定加調飛機兩架，開赴韶城，協同制辦坪樂以迄仁化一帶共黨，並令十一軍由東江凱旋返省之第十師炮兵團，開赴北江，協同剿辦云。</p><p name="9f67" id="9f67" class="graf graf--p graf-after--p">南洋商报 (Nanyang Siang Pau), 8 March 1928, Page 4</p><p name="721f" id="721f" class="graf graf--p graf-after--p graf--trailing"><a href="https://eresources.nlb.gov.sg/newspapers/digitised/article/nysp19280308-1.2.14.4.1" data-href="https://eresources.nlb.gov.sg/newspapers/digitised/article/nysp19280308-1.2.14.4.1" class="markup--anchor markup--p-anchor" rel="nofollow noopener" target="_blank">https://eresources.nlb.gov.sg/newspapers/digitised/article/nysp19280308-1.2.14.4.1</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/93765226c4b7"><time class="dt-published" datetime="2024-08-18T17:54:25.276Z">August 18, 2024</time></a>.</p><p><a href="https://medium.com/@NewCantonia/%E5%8C%97%E6%B1%9F%E5%9D%AA%E6%A8%82%E4%BB%81%E5%8C%96%E5%90%84%E5%B1%AC%E4%B9%8B%E5%85%B1%E7%A6%8D-1928-93765226c4b7" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>