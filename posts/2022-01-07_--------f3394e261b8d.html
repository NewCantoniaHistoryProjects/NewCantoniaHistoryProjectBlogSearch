<!DOCTYPE html><html><head><meta http-equiv="Content-Type" content="text/html; charset=utf-8"><title>瓊崖防共青年團</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">瓊崖防共青年團</h1>
</header>
<section data-field="subtitle" class="p-summary">
成立宣言
</section>
<section data-field="body" class="e-content">
<section name="58ce" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="529f" id="529f" class="graf graf--h3 graf--leading graf--title">瓊崖防共青年團</h3><p name="32af" id="32af" class="graf graf--p graf-after--h3">成立宣言</p><p name="0d58" id="0d58" class="graf graf--p graf-after--p">吾瓊海島，僻處偏隅，為南國之咽喉，東亞之鬥戶。海上交通，運輸利便，民風醇樸，氣候溫和，土質膏腴，物產豐富，論者比為天府之國。在歷朝不勤遠略，視同歐脫。國民黨孫總理所著建國方略，提議開發瓊崖，始為國人所注意。顧二十餘年來故步自封，絲無進展者，實黨政府徒事内爭，無意經營，任其棄置，殊爲可惜。</p><p name="a18a" id="a18a" class="graf graf--p graf-after--p">囘憶民國五年至十四年，吾瓊崖為軍閥盤踞，暴敛橫征，已傷元氣。十五年黨政府公然容共，而共產黨極為得志，到處橫行，吾瓊人之生命財產，供其殘殺刧掠者，至今思之，猶有餘痛。雖經警衛旅渡瓊清剿，仍未盡絕根株，伏處山中，伺隙思逞。</p><p name="0d27" id="0d27" class="graf graf--p graf-after--p">自七七事變，中日之戰禍發生，蔣政權倒行逆施，謬倡國共合作，受共產黨之誘惑包圍，致令死灰復燃，四出活動。吾瓊於日本友軍登陸時，王毅率領部隊不戰而退。潛伏各地之共產黨，遂以抗日為名，復萌故態，擄人勒贖，籌餉繳槍，焚燬鄉村，實行焦土，人民死亡載道。若不設法防範，則所受之慘禍，恐将更甚於十五年。此则防共青年團應時而興，視為刻不容緩。</p><p name="73a4" id="73a4" class="graf graf--p graf-after--p">同人等外觀時局，內審國情，非防共無以圖存，必合羣乃能自立。努力進行，團結精神，嚴密組織，在海口成立本團，於各縣市城鎮鄉村分設分部支部，互相聯絡，聲應氣求，安撫流亡，清除匪共。本救國救鄉之念，無自私自利之心，其有誤入迷途，翻然醒悟，自拔來歸，一律歡迎，决不歧視。但期閭閻安堵，匕鬯不驚，恢復繁榮，安居樂業，更進而與日本友軍合作，經濟提攜，開發資源，振興實業，向前邁進，自力更生，建設明朗的新海南島，維持東亞永久和平。是則夙夜兢兢，自奮並期共勉。</p><p name="62c8" id="62c8" class="graf graf--p graf-after--p">凡我父老兄弟，同具愛國熱忱，目睹吾瓊慘狀自應亟圖挽救，對於本團宗旨，必表同情，祈賜嘉謀，用匡不逮，使我海南全島，一躍而躋於富強，東方曙星，光芒萬丈，陰狸盡散，彩霞曜空，其快慰爲何如耶，僅此宣言。</p><p name="0ea9" id="0ea9" class="graf graf--p graf-after--p">吿民衆書</p><p name="abfb" id="abfb" class="graf graf--p graf-after--p">夫物必先腐而後蟲生之，今日中國共產黨之所以猖獗，人民之所以痛苦者，實由於蔣氏之容共所造成。故欲澈底撲滅共產黨，以解人民痛苦，非倒蔣不爲功。然蔣氏固可倒，而共產黨尤必須掃除之，蓋共產黨為擾亂社會秩序，煽動階級鬥爭，破壞人類和平之唯一罪人。試觀近十年來之我國，若輩足跡所及，盧舍邱墟，白骨山積，雞犬不寧，餓殍載道，情狀之慘，令人目不忍覩，耳不忍闻，誠以此輩滅絕道義，喪盡天良，無父母兄弟之恩情，無民族國家之觀念。毎到一地，必施行其焚殺搶掠之恐怖手段，此皆有目共見，有耳共聞之事實。故世界各國，對之莫不加以預防，而最近則有日德羲防共協定之出現，斯無非爲防止國際共產黨之暴動，以維持世界和平之圖也。不意以受共產黨擾害為最之我國，今日竟有蔣氏之容共行爲，以致共產黨得以乘機重施其赤化中國之陰謀，使無數人民犧牲於赤焰之下，致國家民族陷於垂危之中，吾人苟不羣起防共，則國族前途，何堪設想。况瓊崖地處南疆，連年共禍，地方糜爛，人民顛沛流離，慘狀之烈，爲吾瓊亘古所未有。</p><p name="4323" id="4323" class="graf graf--p graf-after--p">現獲大日本皇軍蒞境淸剿，大股匪共已次第肅淸，殘餘醜寇業已竄入深山密林。然而斬草除根，鋤恶務盡，古有明訓，此等萬惡共匪，如非絕滅根株，則星星之火，仍足燎原。為肅淸瓊崖匪患，以安閭里計，爲掃除中國共黨以救危亡計，防共則實為當前急務。同人等有見及此，經審慮再四，爰集合同志，謹於五月二十日成立瓊崖防共青年團，以冀集中本島青年力量，鞏固防共戰線。一方運用政治，動員民眾，擴大宣傳，使執迷者悔悟歸誠，以期明郞瓊崖。一方乘承日華親善提攜，從事新東亞秩序之建設，以防止國際共產黨之暴動，而確立東亞永久之和平。惟本團所負之使命，至爲重大，非少數之力，所能完成，必須羣策羣力，方克有濟。値茲成立伊始，深願本島靑年，凜當前國難之殷，念救亡之有責，奮然興起，踴躍參加，共攘進行。務期全島匪患，早日敉平，人民得以安居樂業，是则本島之復興繁榮，自可計日而待，向新東亞建設之宏規。本島亦得而為初步之完成矣。謹此宣言，五月二十日。</p><p name="977a" id="977a" class="graf graf--p graf-after--p">快郵代電</p><p name="1098" id="1098" class="graf graf--p graf-after--p">北京臨時政府，南京維新政府，廣東治安維持會，各縣市治安維持會，各軍政機關鈞鑒，各學校，各團體，各報館暨全國父老兄弟姊妹公鑒。査共產黨殺人放火，破壞和平爲世界人類公敬，故有日德義防共協定之出現。今日之新中國，亦不能捨此國際防共陣容而獨存，亟應從速參加防共協定，共滅赤禍。不意黨府倒行逆施，開門揖盗，與共黨同流合汚，致令大好河山，同罹破碎，無辜黎庶半化虫沙。本島遠處南方，亦遭浩刦，國已有纍卵之危，民豈無覆巢之懼。敝團觸目驚心，萬分不忍，特應時而起，本國家興亡匹夫有責之義，懷救國救鄉之念，謹於五月二十日成立，開始工作，以冀集中靑年力量，鞏固防共戰線，期掃除赤氛挽當前之狂瀾，促進新秩序之實現，共慶東亞和平。惟自愧德薄能鮮，隕越堪虞，尙望當地長官鄕里賢達，時賜南針，以匡不逮。謹此電聞，諸維垂鑒。瓊崖防共青年團團長余瑞華哿叩。</p><p name="37c8" id="37c8" class="graf graf--p graf-after--p graf--trailing">《南京新報》，1939年7月26日。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/f3394e261b8d"><time class="dt-published" datetime="2022-01-07T14:21:44.402Z">January 7, 2022</time></a>.</p><p><a href="https://medium.com/@NewCantonia/%E7%93%8A%E5%B4%96%E9%98%B2%E5%85%B1%E9%9D%92%E5%B9%B4%E5%9C%98-f3394e261b8d" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>