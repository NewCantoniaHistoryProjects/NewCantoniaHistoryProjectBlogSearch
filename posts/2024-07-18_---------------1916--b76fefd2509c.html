<!DOCTYPE html><html><head><meta http-equiv="Content-Type" content="text/html; charset=utf-8"><title>岑西林對於欽廉歸併廣西之意見（1916）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">岑西林對於欽廉歸併廣西之意見（1916）</h1>
</header>
<section data-field="subtitle" class="p-summary">
岑西林對於欽廉合治廣西之意見極贊成，并謂北海爲中國南部最良之商港。苟能畢力經營，并急建築邕北及桂滇鐵道，不獨能與法人之滇越線爭衡，内而南邊各省之商業，外而暹羅、越南、洋羣島之貿易，且盡集於北海。粤省海線過長，良港亦夥，如欲專待粤人之啟發，此地微論人力所不暇及，且有顧此失彼之虞。以…
</section>
<section data-field="body" class="e-content">
<section name="16f6" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="46d7" id="46d7" class="graf graf--h3 graf--leading graf--title">岑西林對於欽廉歸併廣西之意見（1916）</h3><p name="0fc4" id="0fc4" class="graf graf--p graf-after--h3">岑西林對於欽廉合治廣西之意見極贊成，并謂北海爲中國南部最良之商港。苟能畢力經營，并急建築邕北及桂滇鐵道，不獨能與法人之滇越線爭衡，内而南邊各省之商業，外而暹羅、越南、洋羣島之貿易，且盡集於北海。粤省海線過長，良港亦夥，如欲專待粤人之啟發，此地微論人力所不暇及，且有顧此失彼之虞。以故自北海開爲商埠以來，商業不獨不日見興盛，且有年遜一年之槪。苟廣西能以全省之力起而代粤人經營其地，使滇、黔、川、桂之物產得通其出海之道，則中國南部之富力必大發展，此實關係今日國計民生之最急者也。余意（西林自謂）亦欲待欽廉人民之上請願書，即可解决此緊要問題。將來中央政府成立，亦萬無不贊成之理。且歐戰之不能再持久一年，今之經濟家多已斷言之矣。歐戰停息之後，世界工業之積極擴張，又爲勢之所必至者。吾國今日如再舍乘其良港，不先自經營整理，以爲異日商戰根據之地，外人必且起而代我。况某國更有迫我沿海港嶼不得讓與他人之宣言耶。吾民今日當一面致其全力以解决國政，更一面籌策進行以固其疆圉。斯乃眞正之救國主義。余之贊成欽廉合治廣西，亦即本此。吾民其幸毋視爲僅屬桂粤兩省之事而加以畛域之見，更毋謂國事尙未解决，謂可置作緩圖也云云。</p><p name="b8ca" id="b8ca" class="graf graf--p graf-after--p graf--trailing">《申報》1916.4.21<br><a href="https://ia904609.us.archive.org/3/items/shenbao-1916.06-162/1916.06%20-%20162%20-%2015568_text.pdf" data-href="https://ia904609.us.archive.org/3/items/shenbao-1916.06-162/1916.06%20-%20162%20-%2015568_text.pdf" class="markup--anchor markup--p-anchor" rel="nofollow noopener" target="_blank">https://ia904609.us.archive.org/3/items/shenbao-1916.06-162/1916.06%20-%20162%20-%2015568_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/b76fefd2509c"><time class="dt-published" datetime="2024-07-18T19:53:09.810Z">July 18, 2024</time></a>.</p><p><a href="https://medium.com/@NewCantonia/%E5%B2%91%E8%A5%BF%E6%9E%97%E5%B0%8D%E6%96%BC%E6%AC%BD%E5%BB%89%E6%AD%B8%E4%BD%B5%E5%BB%A3%E8%A5%BF%E4%B9%8B%E6%84%8F%E8%A6%8B-1916-b76fefd2509c" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>