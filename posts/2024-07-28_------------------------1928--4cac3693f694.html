<!DOCTYPE html><html><head><meta http-equiv="Content-Type" content="text/html; charset=utf-8"><title>潮汕紳商電請剿擊共匪/粤僑三團體籌賑粤災之兩電（1928）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">潮汕紳商電請剿擊共匪/粤僑三團體籌賑粤災之兩電（1928）</h1>
</header>
<section data-field="subtitle" class="p-summary">
旅滬潮汕紳商因潮州、汕頭等處共匪猖獗，前曾電請當道趕派重兵前往剿捕。茲接潮梅守備司令來電云：
</section>
<section data-field="body" class="e-content">
<section name="9016" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="20d6" id="20d6" class="graf graf--h3 graf--leading graf--title">潮汕紳商電請剿擊共匪/粤僑三團體籌賑粤災之兩電（1928）</h3><p name="71cd" id="71cd" class="graf graf--p graf-after--h3">旅滬潮汕紳商因潮州、汕頭等處共匪猖獗，前曾電請當道趕派重兵前往剿捕。茲接潮梅守備司令來電云：</p><p name="0ee9" id="0ee9" class="graf graf--p graf-after--p">潮惠會館同鄉公鑒：震電誦悉共匪盤踞海陸豐，焚刧屠殺無所不至。此種獸行，為人神共憤。前因張黃殘敵尙須追擊，致使共匪蔓延，未能派共痛剿，殊深抱歉。今東江躬古行將結束，除前經派兵向共匪擾亂地方痛剿外，現又抽派二十六師及補充師設法剿辦矣。知系念，謹電覆。潮梅守備司令歐陽駒敬。</p><p name="dfec" id="dfec" class="graf graf--p graf-after--p">上海潮州會館全體昨又去電云：</p><p name="45ee" id="45ee" class="graf graf--p graf-after--p">汕頭商會鈞鑒：旅汕同鄉電稱共匪竄擾惠來、普寧、潮陽各屬，焚刧屠殺，慘無人道。急電乞援等情。除電懇守備司令迅予剿辦，已蒙復電派兵往剿外，本擬專人前來再行添派重兵以解倒懸。惟事急路遙，恐滋延誤用。特電請貴會代表本會館就近請願，務求分途痛剿，限期肅淸，俾安桑梓。並乞將情隨時電示為禱。上海潮州會館全體叩寢。</p><p name="74d3" id="74d3" class="graf graf--p graf-after--p">又電云：</p><p name="edc5" id="edc5" class="graf graf--p graf-after--p">廣東省潮州八邑會館鈞鑒：接汕電稱共匪由海陸豐竄擾惠來、普寧、潮陽各屬，焚刧屠殺，慘無人道。急電乞援等情。當即轉電省政府告急，懇速派兵往剿，蒙復照辦。惟恐匪多兵少，此拿彼竄，岌岌可危。本擬專人來省乞師，祇以事急路遙，恐滋延誤用。特電請代表本會館就近請願，迅派得力重兵分途痛剿，限期肅淸，以安桑梓。並乞將情形隨時電示為禱。上海潮州會館叩寢。</p><p name="0dc7" id="0dc7" class="graf graf--p graf-after--p">旅滬潮州各界同人昨日通告諸同鄉云：</p><p name="8c3f" id="8c3f" class="graf graf--p graf-after--p">急啓者：連日接潮汕來電多起，海陸共匪出惠來、襲普寧、攻潮陽，所過鄉村屠戮焚燬，慘酷難以言狀。據自潮逃難來滬者向各會館及各同鄉慘述，民衆被殺者數萬人，屋宇被焚數萬間，哀求援救。又據滬報所載港電，潮陽城已於九日失陷，城内外概被燒殺，汕頭危在旦夕，揭陽、潮安、澄海等縣勢且共遭禍災。吾輩潮人現雖旅居在滬，然孰無閻里？孰無妻孥？寗忍坐視桑梓淪亡，不思急謀拯救？雖經旅滬潮州代表大會及潮惠會館分電列憲調兵救援，尙未奉復，不得不再謀援救之法。茲特定期十九日（即陰曆正月廿八日）下午一時，在洋行街潮州會館開旅滬全體潮州大會，集議援救方法。事關故鄉存亡，人同此心，心同此理，諒必概蒙贊同。幸各依期到會，是所切盼。此致同鄉先生：旅滬潮州工商學軍政各界同人公啓。</p><p name="011f" id="011f" class="graf graf--p graf-after--p">致瓀津電：</p><p name="bb5c" id="bb5c" class="graf graf--p graf-after--p">天津廣東會館梁孟亭、蔡述堂、麥佐之、梁炎卿、陳祝齡、凌潤台諸公曁諸同鄉均鑒：</p><p name="0f62" id="0f62" class="graf graf--p graf-after--p">吾粵災徵，前經敝公所等商請上海華洋義賑會聯組救濟粵災徵募大會，亟拯災黎，曾聯電燕孫、譽虎兩公邀約同設法援助。現接廣州總商會來電，請援需欵甚殷。諸公關懷桑梓，共仰仁風，用特聯電籲懇，敬希鼎力籌濟，至爲感禱。</p><p name="0e7e" id="0e7e" class="graf graf--p graf-after--p">上海廣肇公所、粵僑商業聯合會、潮州會館叩篠。</p><p name="0ae6" id="0ae6" class="graf graf--p graf-after--p">致北京電：</p><p name="6cff" id="6cff" class="graf graf--p graf-after--p">北京探投梁燕孫、葉譽虎兩先生鑒：</p><p name="cd14" id="cd14" class="graf graf--p graf-after--p">兩電均悉，粵災募欵已電津梁蔡諸同鄉，仍祈鼎力，爲感。</p><p name="c5c8" id="c5c8" class="graf graf--p graf-after--p">上海廣肇公所、粵僑商業聯合會、潮州會館叩篠。</p><p name="a96e" id="a96e" class="graf graf--p graf-after--p graf--trailing">《申報》1928.2.18<br><a href="https://ia801001.us.archive.org/12/items/shenbao-1928.02-40/1928.02%20-%2040%20-%2019727_text.pdf" data-href="https://ia801001.us.archive.org/12/items/shenbao-1928.02-40/1928.02%20-%2040%20-%2019727_text.pdf" class="markup--anchor markup--p-anchor" rel="nofollow noopener" target="_blank">https://ia801001.us.archive.org/12/items/shenbao-1928.02-40/1928.02%20-%2040%20-%2019727_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/4cac3693f694"><time class="dt-published" datetime="2024-07-28T21:08:22.258Z">July 28, 2024</time></a>.</p><p><a href="https://medium.com/@NewCantonia/%E6%BD%AE%E6%B1%95%E7%B4%B3%E5%95%86%E9%9B%BB%E8%AB%8B%E5%89%BF%E6%93%8A%E5%85%B1%E5%8C%AA-%E7%B2%A4%E5%83%91%E4%B8%89%E5%9C%98%E9%AB%94%E7%B1%8C%E8%B3%91%E7%B2%A4%E7%81%BD%E4%B9%8B%E5%85%A9%E9%9B%BB-1928-4cac3693f694" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>