<!DOCTYPE html><html><head><meta http-equiv="Content-Type" content="text/html; charset=utf-8"><title>旅滬粤自治會對粤局之兩函</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">旅滬粤自治會對粤局之兩函</h1>
</header>
<section data-field="subtitle" class="p-summary">
旅滬廣東自治會陳廣海等因廣州發生新變特發出兩函照錄如下㈠孫大總統鈞鑒吾粤自陳氏叛變凋疲巳極幸賴各軍協力得以逐陳吾人之目的已達乃昨報登稱海珠軍事會議沈鴻英逼第三師魏公繳械致魏公被執凶耗傳來不禁眦裂竊沈名雖討逆其實野心勃勃以暴易暴除電請彼軍退出外并希大總統善爲調遣免滋紛擾俾完成桂人治…
</section>
<section data-field="body" class="e-content">
<section name="1de1" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="20d3" id="20d3" class="graf graf--h3 graf--leading graf--title">旅滬粤自治會對粤局之兩函</h3><p name="12e7" id="12e7" class="graf graf--p graf-after--h3">旅滬廣東自治會陳廣海等因廣州發生新變，特發出兩函，照錄如下：</p><p name="9ce7" id="9ce7" class="graf graf--p graf-after--p">㈠孫大總統鈞鑒，吾粤自陳氏叛變，凋疲巳極。幸賴各軍協力得以逐陳，吾人之目的已達，乃昨報登稱海珠軍事會議，沈鴻英逼第三師魏公繳械，致魏公被執，凶耗傳來不禁眦裂。竊沈名雖討逆，其實野心勃勃，以暴易暴，除電請彼軍退出外，并希大總統善爲調遣，免滋紛擾，俾完成桂人治桂、粤人治粤可也。</p><p name="f97b" id="f97b" class="graf graf--p graf-after--p">旅滬廣東自治會陳廣海·湯抱眞·李希賢·黃宗漢·潘柏光·黃敬棠·凌翼之·蔡百吉等四百餘人同叩。</p><p name="b383" id="b383" class="graf graf--p graf-after--p">㈡沈鴻英先生鑒，此次援粤逐陳，雖聯仗臂助之功，今陳去而粤安，自毋庸再事兵戎相見，乃昨報登稱海珠軍事會議，足下有逼第三師魏公繳械，釀出逮捕魏公。此說傳來，不禁眦裂，竊足下擁孫逐陳，正義可掬，乃其結果竟有如斯，實爲貴軍前途惜。况吾粤迭遭剝復，蹂躪已極，乃欲再事干戈。語云，乘人之危，智者不爲，希貴部軍隊尅日撤回桂境，免滋衝突，俾完成桂人治桂、粤人治粤可也。</p><p name="9645" id="9645" class="graf graf--p graf-after--p">旅滬廣東自治會陳廣海·湯抱眞·李希賢·黃宗漢·潘柏光·黃敬棠·凌翼之·蔡百吉等四百餘人勘。</p><p name="3a08" id="3a08" class="graf graf--p graf-after--p">《申報》1923年1月29號，頁13</p><p name="7484" id="7484" class="graf graf--p graf-after--p graf--trailing"><a href="https://archive.org/download/shenbao-1923.01-28/1923.01%20-%2028%20-%2017938_text.pdf" data-href="https://archive.org/download/shenbao-1923.01-28/1923.01%20-%2028%20-%2017938_text.pdf" class="markup--anchor markup--p-anchor" rel="nofollow noopener" target="_blank">https://archive.org/download/shenbao-1923.01-28/1923.01%20-%2028%20-%2017938_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/bd89a0761a1f"><time class="dt-published" datetime="2023-12-05T20:46:14.553Z">December 5, 2023</time></a>.</p><p><a href="https://medium.com/@NewCantonia/%E6%97%85%E6%BB%AC%E7%B2%A4%E8%87%AA%E6%B2%BB%E6%9C%83%E5%B0%8D%E7%B2%A4%E5%B1%80%E4%B9%8B%E5%85%A9%E5%87%BD-bd89a0761a1f" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>