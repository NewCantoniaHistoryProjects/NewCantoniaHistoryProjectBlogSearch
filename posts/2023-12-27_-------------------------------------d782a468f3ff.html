<!DOCTYPE html><html><head><meta http-equiv="Content-Type" content="text/html; charset=utf-8"><title>粤省陳軍殘部已告肅清，陳修爵羅策羣兩部驅逐出境，翁輝騰李紹金部歸程潛收編</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">粤省陳軍殘部已告肅清，陳修爵羅策羣兩部驅逐出境，翁輝騰李紹金部歸程潛收編</h1>
</header>
<section data-field="subtitle" class="p-summary">
汕頭通信：二月底陳軍殘部陳修爵等由贛邊定南安遠竄入和平龍川興寗一帶陳部降軍翁輝騰部又在五華叛逃東江局勢一時頗形嚴重幸黨軍有備調動迅速現據前方電告已將陳修爵羅策羣兩部驅逐出境至前竄往海豐大洲之翁輝騰殘部亦經何軍長派鄧彦華前往收編從此東江陳軍殘部已告完全肅清據十六日胡謙由蕉嶺前敵來電…
</section>
<section data-field="body" class="e-content">
<section name="a1ae" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="c92c" id="c92c" class="graf graf--h3 graf--leading graf--title">粤省陳軍殘部已告肅清，陳修爵羅策羣兩部驅逐出境，翁輝騰李紹金部歸程潛收編</h3><p name="9332" id="9332" class="graf graf--p graf-after--h3">汕頭通信：二月底陳軍殘部陳修爵等，由贛邊定南安遠竄入和平龍川興寗一帶，陳部降軍翁輝騰部，又在五華叛逃。東江局勢一時頗形嚴重，幸黨軍有備調動迅速，現據前方電告，已將陳修爵羅策羣兩部驅逐出境，至前竄往海豐大洲之翁輝騰殘部，亦經何軍長派鄧彦華前往收編。從此東江陳軍殘部已告完全肅清，據十六日胡謙由蕉嶺前敵來電云：「陳逆修爵狡合林劉殘部約六千人，於二月底由贛邊之定南安遠城，分途竄我和平城，及龍川屬之貝嶺岩下，興寗屬之羅浮羅崗一帶。本月四日謙率第十八師攻鄂軍向和平進剿，以重兵出油竹壩，進取下車，將該敵衝作三股，不能聯結。該逆見退路危險，星夜奔逃，即於是晚克復和平城。十一晚我第十四師（馮軼裴）及第八師五十二團向羅浮附近之殘逆進攻，馮師長率薛團涂團及周團之符營，奮勇進取激戰四小時，即在合水附近將該殘逆擊潰。敵分向蕉嶺潰退，十三日凃團襲擊於東石，俘虜數百名，繳獲敵械二百餘支。十五晨涂團進抵蕉嶺，馮師長率薛團周團及第五十二團，亦於同日午前九時恢復平遠城。</p><p name="d1b3" id="d1b3" class="graf graf--p graf-after--p">該殘逆疊被我軍痛擊散去大半殘餘約二千有奇潰退閩之武平贛之潯鄔除飭第十四師馮師長督飭所部跟踪追剿務期撲滅外現下粤境已無敵踪謹電奉聞胡廉電銑印又馮軼裴師長報告云（一）陳炯明殘部共編九團約七八千人，羅策羣陳修爵各指揮三四千人流竄閩贛粤邊境。（二）羅部自被賴世璜驅逐竄回平遠邊境羅浮一帶陳部竄回和平自被胡總參謀長率部驅逐仍竄蕉坑合入羅部（三）職部周團奉調歸胡總參謀長直接指揮奉令率薛涂兩團灰早由興寗出發進至合水眞日羅逆率四千餘衆由羅崗分路經黄陂深旌向我前進經職部在合水迎頭痛擊紛向黄陂石正東石潰竄當場俘獲不少逆衆兩倍於我官兵奮勇殺賊稍有傷亡（四）元日向東石追襲後奪步槍三百餘桿擄團長二員士兵數百殘敵分向舊嶺平遠逃竄（五）寒日飭涂團向蕉嶺窮追周團歸隊職率同薛團進剿平遠殘逆十五日克復平遠涂團亦同日克復蕉嶺粤境肅清師長馮裴黨代表徐堅叩銑印翁輝騰部下第一支隊司令李紹金全部千餘人上月在五華不服胡謙收編逃往海豐之大洲鮜門一帶經駐東江及潮梅各黨軍四面包圍李乃通電向何應欽輸誠十日何特派第十七師命團長産華前往收編爲第十七師獨立團團長李已在大洲就職此後該部歸第六軍和潛直轄矣（三月十九日）</p><p name="02af" id="02af" class="graf graf--p graf-after--p">《申報》1926.4.3</p><p name="497e" id="497e" class="graf graf--p graf-after--p graf--trailing"><a href="https://ia804609.us.archive.org/23/items/shenbao-1926.04-85/1926.04%20-%2085%20-%2019066_text.pdf" data-href="https://ia804609.us.archive.org/23/items/shenbao-1926.04-85/1926.04%20-%2085%20-%2019066_text.pdf" class="markup--anchor markup--p-anchor" rel="nofollow noopener" target="_blank">https://ia804609.us.archive.org/23/items/shenbao-1926.04-85/1926.04%20-%2085%20-%2019066_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/d782a468f3ff"><time class="dt-published" datetime="2023-12-27T11:57:44.459Z">December 27, 2023</time></a>.</p><p><a href="https://medium.com/@NewCantonia/%E7%B2%A4%E7%9C%81%E9%99%B3%E8%BB%8D%E6%AE%98%E9%83%A8%E5%B7%B2%E5%91%8A%E8%82%85%E6%B8%85-%E9%99%B3%E4%BF%AE%E7%88%B5%E7%BE%85%E7%AD%96%E7%BE%A3%E5%85%A9%E9%83%A8%E9%A9%85%E9%80%90%E5%87%BA%E5%A2%83-%E7%BF%81%E8%BC%9D%E9%A8%B0%E6%9D%8E%E7%B4%B9%E9%87%91%E9%83%A8%E6%AD%B8%E7%A8%8B%E6%BD%9B%E6%94%B6%E7%B7%A8-d782a468f3ff" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>