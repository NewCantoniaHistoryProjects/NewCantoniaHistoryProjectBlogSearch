<!DOCTYPE html><html><head><meta http-equiv="Content-Type" content="text/html; charset=utf-8"><title>廣東海豐天主教堂被共黨蹂躪記</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">廣東海豐天主教堂被共黨蹂躪記</h1>
</header>
<section data-field="subtitle" class="p-summary">
廣東之東南海豐縣，以其地近太平洋之濱，故名為海豐焉。居民有四十餘萬，其居近海濱者以捕魚或製鹽為生，其近山者皆以耕田種植為度日。全縣百姓貧家居多，其中稍有資本者，為數極鮮也。查此縣人民性質強悍，故屢屢因些微小故互相經控，動輒闘殺。自民國十四年，該縣人民暫受赤化，喧傳人心逐漸大變，甚…
</section>
<section data-field="body" class="e-content">
<section name="ecaf" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="7193" id="7193" class="graf graf--h3 graf--leading graf--title">廣東海豐天主教堂被共黨蹂躪記</h3><p name="2998" id="2998" class="graf graf--p graf-after--h3">廣東之東南海豐縣，以其地近太平洋之濱，故名為海豐焉。居民有四十餘萬，其居近海濱者以捕魚或製鹽為生，其近山者皆以耕田種植為度日。全縣百姓貧家居多，其中稍有資本者，為數極鮮也。查此縣人民性質強悍，故屢屢因些微小故互相經控，動輒闘殺。自民國十四年，該縣人民暫受赤化，喧傳人心逐漸大變，甚至子不認父，弟不識兄，妻不從夫者，時有所聞。所謂努力革命者，不外打破不平等，脫離家庭關係，實行解放女子自由之謂也。鳴呼，無父無君無五倫者，竟在斯時期實現矣。查始受赤化傳染者有彭湃一人，此人會遊日本暨俄屬，其所學者皆是海外傷風敗俗之妙術道。迨返國後，藉俄金錢與其數同黨遊行各處，喧傳赤化主義。然海豐人民因前苦受陳炯明鍾景棠等等軍閥之欺壓，今一旦得赤化主義之解放，無怪羣眾歡天喜地參加附和也。</p><p name="643f" id="643f" class="graf graf--p graf-after--p">故赤化喧傳不及數月，入農會、入工會、入國民黨，併入女子解放會者，不勝其數矣。然入會者可以藉權借勢，亂作亂為。耕田者不納租，欠債者不償錢。不寧唯是，入農會、工會者屢屢以小事仗報仇，無所不用其極。自民國十四年至十六年三年內，農軍霸佔海豐地方，屢勝屢敗。惟此次新曆十一月二號，在海豐實行共產主義，時時捕掠，日日殺人。稍有資本者盡將家財什物充公，稍被嫌疑者格殺無赦。近月以來，海陸豐地片完全實施蘇維埃政策。他們為振刷民眾精神起見，日日舉行示威大巡行，每次巡行皆以殺人頭為高興計。海豐一縣，每日被殺者最少在一百五十人以上。據伊等相傳，海豐四十餘萬人須殺至二十餘萬方可實行共產主義，否則難以成立蘇維埃政府矣。廣東省獨海豐赤軍可稱俄國列寧信徒，其手段野蠻兇廣，實有口難喩。目下海豐人民家散人亡，流離失所者不可勝數。鳴呼，自生民以來，海豐地方未有如此慘刼也。有治地方之責者，若不嚴速撲滅斯種毒黨，則恐害將來不堪設想矣。</p><p name="0936" id="0936" class="graf graf--p graf-after--p">赤軍對待宗教猛烈手段，自民國十四年始。農民共黨每次示威遊行，皆以打倒基督敢、打倒基督主義、打倒帝國主義之走狗為口號。惟尚未發生何種激烈動作。昨於十一月望日後，各處始實行拆毀廟宇佛像，禁止人民信仰自由。迨至十一月三十號，赤軍迭擾汕尾天主堂，並竊取物件。當時聖堂內之神父向以為無甚大變故發生，詎料至十二月二十三日正午，正當午食時，忽有赤軍約百餘名到來，將該聖堂佔據，驅逐各神父至一小房，盡將各物洗刧一空。赤軍卻畢，又向鄰近之修女聖堂攻擊，該堂住有童女約三十名，悉被遣散。意國修女三名，中國修女四名皆被刧搶。事後又將該敎堂釘封，拘押各西人神父至一污穢不堪之茶居，沿途被群眾諸般侮辱。在茶居時，通宵唱留聲機器，不准安睡，且時有赤軍向伊等侮辱。又驅華人神父黃子謙（即記者），不准與陸白二位西人神父同居，獨押至監牢，與三十個死犯同囚，且不給飲食。喧布耶穌聖誕，將黃神父舉行凌遲死刑。有西洋神父乃請赤軍將己槍斃以代黃神父。耶穌聖誕日，共黨舉行示威大巡遊，鄰近鄉民約到汕尾。共計是日參加巡遊者約有一萬五千人之眾，其目的專注意於反對基督教。有華教友十餘人，深恐為暴徒殺戮，皆自縊而死。該日巡遊有五六點鐘之久，當行至神父被押之所，伊等諸般呌罵與恫嚇。幸當晚有某教友暗中由汕尾逃出，於二十六號到港向恩主敢報告一切。恩主敎聞報，送往見港督，由港督特派驅逐艦一艘，名為詩刺輔者，偕同恩監牧前赴汕尾。該艦週一晚間半夜首途赴尾，至星期二早已抵埠，乃派數人手持白旗，乘小舟登岸。斯時有紅軍多人立在岸上，該時英艦中人遂向彼輩聲明，謂有一信交與共產黨首領，要求將各教士釋放。事竣，各人遂乘原艦回港。次日下午約五點鐘已到埠，計被救護者，陸白二位西人神父，華人黃神父，另意國修女三人，華人修女四人。此乃上主特恩拯救吾等於危急也，並嬰孩聖女德肋撒轉祈之功，俾吾等轉禍為安，誠使人永感不忘也。</p><p name="44fa" id="44fa" class="graf graf--p graf-after--p">教友所受之殘害不知凡幾。民國十四年迄今，教友不屈於共產主義，因而為主致命者頗夥。經云，為義而被困難者乃為眞福，其為海豐教友之謂乎。查海豐新舊教友幾巳二萬，平日敬主守誠，頗為熱心。此次教友為堅守信德，被赤軍所殺者己五六十人矣。嗚呼，致命之血乃教友之種，將來上主或降福海豐愚民棄邪歸正，聖教廣場敗當。余囚禁於監牢時，曾付洗要犯三人，並為念赦罪經七人。斯等教友皆已平安升天矣。但余平生總不知監牢之風味，於陽曆十二月廿三號余被押時始嘗其中之苦。況余因在監牢中，與三十人同在一處。此監牢內長二丈，闊五尺，四週以杉木圍之，一如獸籠，其中毫無日光，不過夜中有一電燈而已。各個囚犯不能行動，食無可食，飲無可飲。大小便溺皆在此籠內，故其中氣味臭極難堪。加以種種木蝨、狗蝨、毒蚊，日夜侵害，無時或息。子在縲絏中不過五六日而已，所嘗之苦有如五六年之久。在世監牢尙且如此，死後地獄不知如何矣。此次救余出監者，實乃耶穌聖心仁慈、聖母暨嬰孩聖女德肋撒轉求之功也。特書數行以揚聖恩。目下海豐聖堂二十餘座，一總被共產黨拆毀，教友遭難者弗可勝數。茲祈閱報諸君，虔祈上主賜海豐聖教風波早日平靖，共黨消滅，則不勝盼切之至云云。</p><p name="4ba3" id="4ba3" class="graf graf--p graf-after--p">黃子謙司鐸來稿</p><p name="312c" id="312c" class="graf graf--p graf-after--p">聖教雜誌 1928年17卷3期</p><p name="d1a6" id="d1a6" class="graf graf--p graf-after--p graf--trailing"><a href="https://upload.wikimedia.org/wikipedia/commons/f/f9/NLC404-01J003192-64935_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B73%E6%9C%9F.pdf" data-href="https://upload.wikimedia.org/wikipedia/commons/f/f9/NLC404-01J003192-64935_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B73%E6%9C%9F.pdf" class="markup--anchor markup--p-anchor" rel="nofollow noopener" target="_blank">https://upload.wikimedia.org/wikipedia/commons/f/f9/NLC404-01J003192-64935_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B73%E6%9C%9F.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/3b3270237443"><time class="dt-published" datetime="2024-07-20T14:04:52.154Z">July 20, 2024</time></a>.</p><p><a href="https://medium.com/@NewCantonia/%E5%BB%A3%E6%9D%B1%E6%B5%B7%E8%B1%90%E5%A4%A9%E4%B8%BB%E6%95%99%E5%A0%82%E8%A2%AB%E5%85%B1%E9%BB%A8%E8%B9%82%E8%BA%AA%E8%A8%98-3b3270237443" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>