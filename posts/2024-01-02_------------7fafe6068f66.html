<!DOCTYPE html><html><head><meta http-equiv="Content-Type" content="text/html; charset=utf-8"><title>粵中歷年討赤失敗之經過</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">粵中歷年討赤失敗之經過</h1>
</header>
<section data-field="subtitle" class="p-summary">
梁太倉
</section>
<section data-field="body" class="e-content">
<section name="2a5a" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="1ead" id="1ead" class="graf graf--h3 graf--leading graf--title">粵中歷年討赤失敗之經過</h3><p name="e2d0" id="e2d0" class="graf graf--p graf-after--h3">梁太倉</p><p name="9bb4" id="9bb4" class="graf graf--p graf-after--p">粵陷赤圍，數年于茲，語其爲禍甚于洪水猛獸，全粵人民，除少數青年學生寫其盧布利誘，組織社會主義青年團，代爲傳宣，及地痞工棍，藉組工會爲投機事業，復借工會名義，加入共產黨，乘機活動，亦樂爲歸化外，自餘老成有識，及安分農工商人莫不深惡痛絕，盼望有實力者，迅加剷除，以冀回復社會安甯，俾得樂業安居，徐圖補救。故年來熱心士商，特組各界救粵聯合會，爲討赤義軍聲援，其謀救桑梓熱誠，殊有足多者，無如幾度興師，卒皆功敗垂成，致令吾珠海之濱，白雲之麓，迄今猶赤潮洶湧，赤焰飛揚，爲可痛也。語日，前車既覆，來軫方遒，欲救將來，當鑒已徃，著者亦當時軍中飯桶之一，因將歷年失敗經過，追溯如下，想亦關心粵中討赤軍事者所願聞也。</p><p name="b6d7" id="b6d7" class="graf graf--p graf-after--p">粵中頻年討赤之師，在粵軍固為主體，義不容辭，不意隨孫東下之楊劉兩軍，于去夏五月間亦曾樹討赤之幟，以與許蔣相周旋，雖楊劉是否曾下决心，固不必過爲推究，而赤化害人，實足爲廣州孫政府，眾叛親離之導線，及戰事開始，楊劉兩軍，祗知據有省城，及呆守上下可過之長堤，以坐待赤軍之攻擊，北路一帶，毫無預備，省城一失，即全軍皆降，片馬隻輪，不克收拾，此其戰畧失敗，已屬予人共見，無庸爲諱。三民主義，五權憲法，種種名詞，夫一方面既以討赤名目號召，一方面仍復推崇先帥，此等滑頭手段，自謂面面俱圓，豈知題解尙分別未清，則文章焉能透闢。試思討赤何事，實關人類生死問題，倘題解認清，出以堂堂之陣，正正之旗，無論敗績成功，均足令人羣敬仰，此等大業，豈得復以滑頭手段相應，誠以討赤便不能擁孫，擁孫便不宜討赤。赤化輸入，孫實虎倀，討赤即是叛孫，若欲成討赤盛名，而又無脫離孫黨胆氣，是謂跋前躉後，動輙得咎，盖名不正則言不順，言不順則事不成，天下未有軟脊滑頭，而可以担當大事者，故當時通電甫出，吾即斷定其無成功可期，果也曾不經旬，所謂楊劉軍官，竟相率離粵矣。猶憶楊軍中有馬子祥者，方抵港過談，吾詢以楊劉此次電文，誰爲捉筆，何以題解尙分辨未清，馬君告吾，謂楊劉初意以似此措詞，可以减少黨人反對。吾答以楊劉非單眼，何竟見黨人而不見粵人，粤人此次慨助楊劉，無非為反對孫文禍粵而起，迨一見通電，凡曾熱心贊助者，均裹足不前，蓋其態度未明，殊足令人卻顧，所以一方面雖似减少黨人反對，一方面實失却粵人期望，兩相比較，輕重倒置，失道寡助，其何能濟，馬君聆吾言，亦苦難解答，是楊劉敗績，不第戰畧失宜之過，誠足爲天下後世，任大事而無定見者，貽厥教訓也。</p><p name="163f" id="163f" class="graf graf--p graf-after--p">若夫粵軍則又何如，粵軍者，全粵主軍也，自民十一驅孫下野，事後措置，如任陳席儒省長，事前本以維持紙幣相要，乃視事以還，紙幣價格，反日形低跌，致令各軍伙食，吃虧愈多，支持愈苦，士氣委靡，西江一役，滇桂兩軍，不折一矢，竟奪梧州，迨退德慶，祗九官墟一戰，稍爲抵抗，何旅周團，反背後放鎗，大肆擾亂，再下，則六步一戰，亦相持半天，自此即退肇慶，退三水，抵河口軍事會議，面面相覷，均以兵不戀戰，碍難抵抗，而細考士無鬥志之由，則始知紙幣僅得三成，各兵士幾千無錢剪髮，故出發伊始，渙散已形，致令滇軍僅以七千難鎗，隨同桂軍順流東下，不費實力，遂有珠江，迄今遍地赤潮，未嘗非當日措置失宜，坐令兵氣不揚之過，自退守潮循，始收容整頓，力圖晚蓋。是年冬，即又進逼近郊，亦未始非目擊粵中赤禍，行將蔓延，不能不急切興師，冀早拯粵人于赤浪旋渦之中，此其用心，誠不可非，第無如兩度進乒，均功敗垂成，徃事追維，誠有令吾人所不能恝置，而必欲推究其致敗原因，相與討論周詳，以爲異日收諸桑榆之正鑑也。</p><p name="4bce" id="4bce" class="graf graf--p graf-after--p">用兵莫要于正名，吾粵十五年來，厥初爲陳龍戰爭，迨其後龍陸戰爭，莫陳戰爭，即民十一驅孫之師，仍是孫陳戰爭，總不離乎內訌兩字近是，第自民十二年春孫文帶歸赤化，鮑羅庭嘉倫等，相繼抵粵，粤中遂陷赤賊佔踞之下，自時厥後，粵軍與赤軍，大小百十戰，迨冬間直薄省垣，是爲粵軍討赤最初一幕。十四年春再下石龍，秋秒復克五華紫金河源，是爲粵軍討赤第二三幕。最可惜者，近郊一役，師次石龍，正排隊間，洪以總指揮，不加戒備，忽范石生由茶山衝來，拚命過鐵橋，彈如雨下，洪楊兩部，死傷及淹斃無算，整頓經旬，不克前進，范囘省得乘間收容，尋督隊反攻，一由白雲山過洞旗峯，趨抵增城，一由石牌沿廣九路，進窺石灘，時增城殘敵僅千人，又下增城，始可圖廣州，主張不一，攻進各殊，此其失敗原因也。第二次，十三年冬，陳以商團及各界環請，赴汕議出師，月餘始克就職，兵站及沿途設施，均未准備，前線又無防禦工作，淡水一戰，蔣既敗潰，謝部新到，夜間昏黑，反向追蔣熊部截擊，貽誤追兵，蔣得援囘攻，淡水終不守，洪部正來，聞前方失利，向後轉囘，洪極力鎮壓不聽，海陸豐惠來澄海，相繼陷落，林部忽東忽西，勞師撲空，反被敵由紮金，間道入五華，興甯亦不保，結局分向閩贛求容，是役也，向使陳入汕頭，各部即同時電請登壇，俾各種軍事准備，早告完成，陳亦移惠州，設行轅，親自督師，則淡水即敗，惠州未破，梅壠埔心分水坳。何至不守，故失敗原因，又由于各部意見紛岐，敗不相救，而設備未期完，不移督惠州，振作士氣，亦不能爲諱。第至三次，則更兒戲之尤者也，自去夏，粵軍復囘潮汕，議出師，當時僅設聯合機關，凡事絕無綱領，各籌餉彈，各辦被服，各軍軍長，僅劉在兼汕頭主任，洪事急始到，其餘林在上海，熊在香港，左翼本洪指揮，中路推李易標，李方病重，返港就醫，改派黃任寰，右翼本熊畧，熊未到改派林烈，是各路指揮，除洪屬本職，中右路則似嫌資望尙輕，未慣駕馭，指揮不靈，中右路本勝仗，左翼忽不支，華暘一戰，敵第三師全師盡覆，我方大捷，擬翌晨側向，先肅清河婆之敵，始向正面前進，詎左翼已退，敵得抽調防左之部，包抄我中路，羅經壩一戰，遂一敗塗地，右翼亦因克復河源，敵軍程潜三四千人，忽橫竄黃田義合藍口，直下龍川興寧，牽動梅縣，河源聞訊，念囘師圖肅清後方，右翼空中路益無屏蔽，左支右絀，結局祗得又分退閩贛，直待退兵時，被服向未購到，士兵單衣縮瑟，其何能支，是役也，全軍無統一主帥，各部亦指揮失人，攻守既無照應，動作亦欠計劃，一盤散沙，絕無團結，加以餉械奇窘，補充維難，嘗親見右翼林師，有僅得子彈百夥者，是失敗原因，益異常複雜，又更難為諱者也，至如軍紀一事，本欠整肅，在各部長官，固難辭責，而總因則由欠餉太過，自十一年退守潮循，從無餘力清發，更何有軍紀可嚴，誠以軍隊之間，餉械充足則兵士易馴，若欠餉未清，在戰時既責以拚命前進，事事又過為認真，不稍寬假，則鬧餉譁變，在在堪虞，不幸變故發生，則糜爛地方，較軍紀稍寬，不可同日而語，此中爲難，自非親歷行伍者，未易周悉，而社會責言交至，亦無法邀其原諒，此又不第粵軍爲然。凡屬飢軍，均同此弊病，粵軍頻年失敗，益予人以交譏，綜上原因，粵軍失敗經過，已大略可見，欲圖中興，則此後種種整頓之法，自不能不格外注意，而其主要，尤在各長官，力袪一切地盤權利私見，無論如何艱辛，均須力謀團結，使全軍億萬，唯一心，大衆迅赴事機，務掃赤巢，一雪前耻，庶幾外可以答全粵向來供給厚意，内可以囘復民十粵軍整齊舊觀，還我故鄉，尙容有我輩息影餘地，不此之務，自茲以徃，不滿一年，恐大好廣東，已爲赤黨兵工農三大階級混戰焦點，街市瓦礫，廬墓邱墟，赤俄將藉勢侵佔，使我永淪九洲，萬劫不復已。刻下粵軍既冠上討赤二字，名正言順，比較前此，益當努力奮鬥，完成討赤大業，不獨省粤之幸，國際地位，亦從此增高，此正我粵軍報國之秋也，我討赤粵軍勉乎哉。</p><p name="d85b" id="d85b" class="graf graf--p graf-after--p graf--trailing">《討赤旬報》第2期<br><a href="https://drb-qa.nypl.org/read/8963492" data-href="https://drb-qa.nypl.org/read/8963492" class="markup--anchor markup--p-anchor" rel="nofollow noopener" target="_blank">https://drb-qa.nypl.org/read/8963492</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/7fafe6068f66"><time class="dt-published" datetime="2024-01-02T20:42:58.073Z">January 2, 2024</time></a>.</p><p><a href="https://medium.com/@NewCantonia/%E7%B2%B5%E4%B8%AD%E6%AD%B7%E5%B9%B4%E8%A8%8E%E8%B5%A4%E5%A4%B1%E6%95%97%E4%B9%8B%E7%B6%93%E9%81%8E-7fafe6068f66" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>