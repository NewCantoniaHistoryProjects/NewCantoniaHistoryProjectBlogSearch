<!DOCTYPE html><html><head><meta http-equiv="Content-Type" content="text/html; charset=utf-8"><title>討赤軍攻陷靈山之別報/欽廉散軍樹幟討赤</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">討赤軍攻陷靈山之別報/欽廉散軍樹幟討赤</h1>
</header>
<section data-field="subtitle" class="p-summary">
廉州屬之靈山縣，被討赤軍攻陷，畧情經誌昨報，查該縣與廣西橫永毗連，素爲土匪出沒之淵藪，駐欽廉防軍陳銘樞調往北伐後，該縣無兵駐守，祇有縣署游擊隊數十名，協同民團二百餘名，維持縣中治安。去月廿八日，該縣綠林首領梁振威，號召徒黨七八百人，圍攻縣城，歷兩晝夜之久，該縣長甯可風，率民團抵禦…
</section>
<section data-field="body" class="e-content">
<section name="b799" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="cfb0" id="cfb0" class="graf graf--h3 graf--leading graf--title">討赤軍攻陷靈山之別報/欽廉散軍樹幟討赤</h3><p name="9182" id="9182" class="graf graf--p graf-after--h3">廉州屬之靈山縣，被討赤軍攻陷，畧情經誌昨報，查該縣與廣西橫永毗連，素爲土匪出沒之淵藪，駐欽廉防軍陳銘樞調往北伐後，該縣無兵駐守，祇有縣署游擊隊數十名，協同民團二百餘名，維持縣中治安。去月廿八日，該縣綠林首領梁振威，號召徒黨七八百人，圍攻縣城，歷兩晝夜之久，該縣長甯可風，率民團抵禦甚力，梁振威等卒不得逞，祇離縣城數里圍困而已，正危急間，突有豎第四軍第十師獨立團某營之旗幟兵士，五六百人，由張黃墟開至縣城附近，軍服齊整，槍枝完好，子彈充足。該縣長見之大喜，以爲正式軍隊來援，逢開城迎接，迨該軍進城後，其營長楊子華即下令收繳縣署游擊隊，及各民團槍械，並將縣長驅逐，自行兼任，四處張貽佈告，宣言討赤，城內紳商，始恍然中計。蓋楊子華，原隸鄧軍司令姚智榮部下，充當統領，陳銘樞入欽後，將姚收編收爲一營，以楊爲營長，自是改換第十師旗幟，駐防欽廉邊界。日前，陳銘樞奉命北伐，正在開拔之際，該營長領足子彈及軍用品後，忽率全營兵士逃遁，入山藏匿，至是始乘防軍空虛，襲攻靈山縣城，故軍服旗號，一律用第十師符號標識，而該縣長不虞其詐也。楊部入據靈城之翌日，梁振威所部綠林及各處散軍，亦相繼入城，靈山城內忽然大軍雲集，數約二千餘人，聲勢甚爲浩大，駐防廉州城防軍陳濟唐部，僅得兵士一營，不特不敢開兵往剿，且恐其攻下廉州。昨特派代表，與楊某講和，准劃撥靈山屬爲該軍防地，請其勿下攻廉州，惟靈城各部，現得林俊廷申葆藩兩人由海防接濟，計劃討赤，佔據欽廉以爲根據，斷不輕與言和。現申氏以派其子申憲文，赶往靈山主持一切軍事云。</p><p name="08f9" id="08f9" class="graf graf--p graf-after--p">駐欽廉防軍，抽調出發後，由高雷之第十一師陳際唐抽調一團，前往填防，現查防城屬之東興，駐兵一營，欽縣屬駐兵一營，廉州北海西處駐兵一營，靈山屬及其他之墟場，則由當地人民，召集民團自衛，緣欽廉四屬，與廣西安南毘連，地方遼濶，林密山菁，區區一團之兵，即在平時，亦難自衛。況當軍興之際，散兵遍地，盜賊滿山，以一團之兵力，而欲控制邊陲之衝要，其難於兼顧，亦意中事也。日前靈山縣城，因無防軍駐守，已被該處綠林首領梁振威率隊攻破，欽廉各屬大爲震動，李濟深接據靈山失陷之電報，曾電請廣西李宗仁黃紹雄，請其就近由桂邊派兵一團來欽，會合欽廉防軍鄧團工兵，會勦靈山土匪，詎七月一日，有黃旭初所部桂軍一團，由邕開拔入欽，甫抵大寺墟（欽縣屬）被申葆藩舊部張士貴之散軍，由馬督山出而兜截，雙方劇戰半日，桂軍猝不及防，頗受損失，駐欽城防軍聞警，赶付援救，始將該散軍擊退，當欽城援兵未到之前，四處民團，均協助散軍截擊桂軍，咸謂桂軍沿途騷擾，故堵截之，不准其入境，自經靈山大寺兩役戰事後，欽廉散軍聲勢益張，聞係得某方面接濟餉彈，實行佔據欽廉，以爲討赤軍發難之根據，故現下欽廉散軍旗號，係用白布書寫討赤字樣，凡無防軍駐紮之墟場，均被討赤軍佔據云。</p><p name="1150" id="1150" class="graf graf--p graf-after--p graf--trailing">《討赤旬報》第3期<br><a href="https://drb-qa.nypl.org/read/8963493" data-href="https://drb-qa.nypl.org/read/8963493" class="markup--anchor markup--p-anchor" rel="noopener ugc nofollow noopener" target="_blank">https://drb-qa.nypl.org/read/8963493</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/21b4946642bc"><time class="dt-published" datetime="2024-01-02T21:26:47.208Z">January 2, 2024</time></a>.</p><p><a href="https://medium.com/@NewCantonia/%E8%A8%8E%E8%B5%A4%E8%BB%8D%E6%94%BB%E9%99%B7%E9%9D%88%E5%B1%B1%E4%B9%8B%E5%88%A5%E5%A0%B1-%E6%AC%BD%E5%BB%89%E6%95%A3%E8%BB%8D%E6%A8%B9%E5%B9%9F%E8%A8%8E%E8%B5%A4-21b4946642bc" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>