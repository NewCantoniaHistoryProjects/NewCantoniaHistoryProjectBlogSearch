<!DOCTYPE html><html><head><meta http-equiv="Content-Type" content="text/html; charset=utf-8"><title>廣東惠來百嶺遭共黨禍害及散鄉</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">廣東惠來百嶺遭共黨禍害及散鄉</h1>
</header>
<section data-field="subtitle" class="p-summary">
數年來，共產黨以廣東海陸豐為根據地，宣傳所及，怪相百出，勾結流痞，實行劫殺，公然向我國同胞進攻，施其慘無人道之主義矣。
</section>
<section data-field="body" class="e-content">
<section name="9783" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="7290" id="7290" class="graf graf--h3 graf--leading graf--title">廣東惠來百嶺遭共黨禍害及散鄉</h3><p name="1410" id="1410" class="graf graf--p graf-after--h3">數年來，共產黨以廣東海陸豐為根據地，宣傳所及，怪相百出，勾結流痞，實行劫殺，公然向我國同胞進攻，施其慘無人道之主義矣。</p><p name="c68c" id="c68c" class="graf graf--p graf-after--p">惠來縣毗鄰陸豐，首遭其殃，在所不免，百嶺尤當其鋒，疊被數千農匪圍攻，尚能堅守個多月而未破，蓋其全鄉千三百餘人，均係天主教友，安農守業，並無一人被誘而為內應者。緣地廣田腴，故由耕作，以致富者，不乏其人。土匪垂涎多載，欲奪之為己有，籍名打倒天主教，肆意咆哮，洵屬不法已極。</p><p name="aca8" id="aca8" class="graf graf--p graf-after--p">丁卯冬，有某精銳散軍千人，雜和其間，於是橫行無忌，攻陷碣石萬餘人鎮，以致死者不下三千，繼即圍攻百嶺鄉，交戰越一晝夜，鄉民以該黨兇猛異常，戰陣隊伍多屬教導團，嶺次迫近圍牆，牆被傾倒者有之，且有登屋以攻擊者，殊覺危險，砲彈缺乏，後援無人，想必難防禦久長。</p><p name="d6be" id="d6be" class="graf graf--p graf-after--p">是夜將半，集議率眾老少出奔，壯丁殿後，緩行而擁護之，群眾步行，默無一聲，槍聲時鬧時靜，以故逃走於不知不覺，始得脫險。計交戰之日，百嶺僅死五人，精銳之共匪實死八十餘名，苟非上主特佑，曷克臻此。</p><p name="fa76" id="fa76" class="graf graf--p graf-after--p">天既明，共黨烏合之眾，不下萬人，入鄉搶搬財物，毀屋倒牆，十數日間，乃成荒野之域，損失已達數百萬元，誠浩劫也。鄉民何辜，竟為慘悽之哀鴻，老少乞食於他鄉，飢寒交迫，益覺苦況之難言。</p><p name="b455" id="b455" class="graf graf--p graf-after--p">步行數百里，方得安抵汕頭，幸蒙主教之募捐，天主堂仁愛會及修女等之招待，乃得陸續赴暹羅、往石叻而安南，以尋生計度活，洵不幸中之幸也。</p><p name="d470" id="d470" class="graf graf--p graf-after--p">雖然親友洒淚離散，豈非情常事，回憶故鄉之毀滅，公祖骨骸之墓地，能不依依。吾知其將源源而樂返故鄉也，乃者共匪散亡，地方日漸昇平，寄語新舊華僑，諸同鄉親友，回目一視，量力捐助，俾貧苦者，得歸家鄉重會一堂也。</p><p name="4c88" id="4c88" class="graf graf--p graf-after--p">（旅谷氏國民一份子稿）</p><p name="faf8" id="faf8" class="graf graf--p graf-after--p">聖教雜誌 1928年17卷7期</p><p name="e10e" id="e10e" class="graf graf--p graf-after--p graf--trailing"><a href="https://upload.wikimedia.org/wikipedia/commons/d/d5/NLC404-01J003192-64938_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B77%E6%9C%9F.pdf" data-href="https://upload.wikimedia.org/wikipedia/commons/d/d5/NLC404-01J003192-64938_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B77%E6%9C%9F.pdf" class="markup--anchor markup--p-anchor" rel="nofollow noopener" target="_blank">https://upload.wikimedia.org/wikipedia/commons/d/d5/NLC404-01J003192-64938_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B77%E6%9C%9F.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/fa9fb100f266"><time class="dt-published" datetime="2024-07-20T10:28:46.494Z">July 20, 2024</time></a>.</p><p><a href="https://medium.com/@NewCantonia/%E5%BB%A3%E6%9D%B1%E6%83%A0%E4%BE%86%E7%99%BE%E5%B6%BA%E9%81%AD%E5%85%B1%E9%BB%A8%E7%A6%8D%E5%AE%B3%E5%8F%8A%E6%95%A3%E9%84%89-fa9fb100f266" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>