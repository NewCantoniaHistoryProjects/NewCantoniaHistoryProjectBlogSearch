<!DOCTYPE html><html><head><meta http-equiv="Content-Type" content="text/html; charset=utf-8"><title>蓋棺論定之孫文</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">蓋棺論定之孫文</h1>
</header>
<section data-field="subtitle" class="p-summary">
《討赤旬報》第5期
</section>
<section data-field="body" class="e-content">
<section name="326c" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="0ec1" id="0ec1" class="graf graf--h3 graf--leading graf--title">蓋棺論定之孫文</h3><p name="91ca" id="91ca" class="graf graf--p graf-after--h3">▲孫文是甚麼東西<br>▲不是革命始祖<br>▲不是開國元勳<br>▲革命成功孫文無絲毫之力<br>▲孫文不過貪天之功以爲己功<br>▲辛亥以前孫文是無賴<br>▲幸亥以後孫文是海賊<br>▲合孫文一生是大馬騙<br>▲是名敎罪人<br>▲是勞動界罪人</p><p name="2b4a" id="2b4a" class="graf graf--p graf-after--p">華僑 嚴於鉞 冷於冰 著</p><p name="6e06" id="6e06" class="graf graf--p graf-after--p">孫文究竟是甚麼東西，此一句話，實在惡答，以孫之無學無才無德無力，竟能攪得偌大風波，荼毒生民，遺害天下後世。語云，無才不足以濟奸，而孫以一無才之人乃能幹出大好大悪行為，開千古未有之慘局，貫盈罪恶，無奥比倫，合桀紂之暴虐秦皇之專制，王巢李闖張献忠之殘忍，猶不足以比其一生之罪惡，若孫文者，實一空前罪大惡極之人也。然孫文之無學無才無德無力，既有定評，第何以能運用極兇無極殘忍之手段，以蹂躪吾粤三千萬人之民族，此實吾國人有以縱成之，有以輔翼之者也。盖孫之所以能憑藉其大炮政策，以蹂躪吾粤三千萬民族，實厚着面皮，誇大言於眾曰，我革命始祖也，開國元勳也，一般無知識之人，亦以孫真是革命始祖，開國元勳，乃崇拜之懾服之，於是孫因利乘便竊據此名號以作恶，攪到廣東烏烟瘴氣，萬劫不復之現象，此有心人不得不太息痛恨者也。明亡之後，一般遺老舊臣，思念先朝，欲圖恢復者，大不乏人，提倡革命論如黃梨洲之明夷待訪錄，王夫之之黃書，其最著者也。餘如願亭林李二曲輩，亦皆力主革命者.至實行革命，如鄭成功之在台灣舉事，則歷史上最光榮者也，隨後白蓮教之役，洪秀全之役，亦是實行革命者，若孫文烏得謂爲革命始祖，孫文初時并不知有革命二字，其意想不過如舊時所謂作反而己。其結合俱是三合會，三點會，（同盟會入會時，必須發誓，打指模，不脫會黨氣習）其目的期欲做皇帝，在日本時即有孫皇帝之徽號，當時曾封其友某某為某某大臣，太子科之名，亦由是而起。及後某君至日本，告以易經湯武革命之語，孫方知有革命之說，逢剽竊革命之名以倡亂。殆科舉既廢，胡漢民汪精衛章太炎等輩，失意東渡，創辦民報，倡爲民族革命之論，一時被革之官吏名，被逐之學生，不容於鄉黨，不齒於士林，亡命海外，遂投入同盟會，海外華僑，目睹外人之凌辱，皆因中國積弱之故，以爲革命之後，黄金世界，皆即湧現，（不知革命後，更召外侮，內政更紛亂，國勢更積弱），一時不察，爲孫所惑，亦有悞入其黨者，計孫文在海外所組織，曰中與會，曰中和堂，不離舊式會黨性質，然則孫實一會匪耳，何得謂爲革命始祖。</p><p name="8527" id="8527" class="graf graf--p graf-after--p">至謂孫文爲開國元勳，抑亦名不符實，相去更遠。孫而可謂之爲開國元勳，無人不可以爲開國元勳矣。試問革命起事多次，孫文曾有一度身與其事否？（三月廿九之役，黃興雖事前先逃，然亦親到廣州一行，惟此役入黑後乃發難，黃乃能搭夜船赴港，亦一疑問處，大抵孫黨人起事，每鼓動他人前進，自已則又借端先行轉後逃走），無不是煽惑鼓動無知無識，血氣未定之少年，自去送死，已則獨享權利。河口之役，與黃國興約期起事，謂餉項軍械，必源源接濟，詎發難後，僅接濟三仟元，频频告急，均置不恤。黄某幾至全軍覆滅，維時湖南人郭人漳任蒙自道，郭亦頗贊同革命者，故不爲己甚，特放開一路，黃某僅以身免。孫反在安南，日日與姘婦溫存耍樂，花銷所騙得之錢，此事黃某時時對人述之，異常憤恨，欲得之而甘心焉。</p><p name="c3ff" id="c3ff" class="graf graf--p graf-after--p">辛亥武昌起事，實非孫黨人主動，其主動者乃爲憲政黨人湯化龍及孫武也。是時蒲殿俊、鄧孝可諸人，因四川鐵路風潮繫獄，清廷命端方入川，辦理此案，使端果入川。蒲等首領必不保，湯爲救蒲等計，自捐八百金，運動湖北新軍，囑其起事，以牽制端方不能帶兵入川。端不入川，則蒲等性命可救，非真運動新軍起事，而革清廷之命也。不料兩湖總督瑞澂，庸關無才，一聞事變，即逃往漢口，匿外國兵艦。當時無人主持，乃舉黎元洪爲都督，（黎時爲標統，黎固非革命黨人，事前亦未與謀，見被舉大哭，堅不願就，匿於床下，衆人牽而出之，強剪其辮，擁之就職，傳檄各省，送至弄假成真，於是首先響應獨立者，爲江蘇巡撫程德全，武昌起事在八月十九，黃興胡瑛至九月始囘湖南運動獨立，孫文且方在芝加哥埠騙錢，并不知此事。隨後有數省相繼獨立，十一月孫文始返國，黨人乃大吹法螺，爲孫文張聲勢，謂孫在美國借得款數千萬，不用抵押，又謂美國借與兵艦二艘，及孫抵滬，兩手空空，所謂借款及兵艦全是大炮，人有問之，則强應之曰，我帶一本革命精神囘耳。後各省代表集南京，馬君武以手鎗迫挾十七省代表，舉孫爲臨時總統，未幾清帝遜位，南北統一，所謂革命事業，遂告成功，惟是革命之成，非種族革命，亦非政治革命，更非如孫之所謂炸彈數枚，駁売數桿之革命，（孫文在港對西報記者曾以此言自誇）實則為生計而革命也，盖其時清政不綱，粃政如毛，官吏貪庸，稅斂煩重，祁寒暑雨，民怨沸騰，當吾民困窮欲死，水深火熱之時，而復行專制以鉗輿論，有所謂鐵道國有，格殺勿論，以激動全國，故萬千怨毒，集於皇帝之一身，以爲皇室一去，則幸福無窮，故大勢所趨，清社遂屋，是以革命之成，全係人心使然，并非孫黨之力，孫文更無絲毫之功，所謂公等碌碌，因人成事者也。孫文乃貪天之功以爲己力，（去年馮玉祥回兵倒曹時，孫文演說，亦謂其黨徒主動，此等不識羞恥之欺人語，惟孫文能言之耳），貿貿然冒僭開國元勳，居之不疑，真不知人間有羞恥事，其實孫之于革命，事前既無絲毫功勞，事後又殘民以逞，直謂之元兇可也，且有桀紂之暴，湯武之德，然後可以革命，革命者弔民伐罪，拯斯民於水火之中，而置於衽席之上者也，孫文一窮兇極惡之人，所爲無不禍國殃民，大背革命精神，使後之强盗流寇，效其所爲，藉名行惡，則吾國永墮深淵，尙有安寧之日耶，眞正之革命黨人亦當鳴鼓而攻之可也。</p><p name="188a" id="188a" class="graf graf--p graf-after--p">辛亥以前之孫文，實一奸淫邪盜，偷扼（借用俗語欺也）拐騙之市井無賴，其初出雅麗氏醫院（孫并未在該院畢業）藉醫漁色，（勾結口口之妾）藉醫斂財，（在澳門騙取鏡湖醫院三仟元，此兩事港澳人士，無不知之）開始運動革命，即背義賣友，朱邱陸程之見殺，楊衢雲之被擊，皆是孫文陷之，（孫等在廣州城內暗設機關，事洩，清吏閉城大索，孫以錢賄城門卒得出，朱邱陸程被逮，實孫暗中舉發之，隨又與楊衢雲秘密進行，時有朱某謂孫曰，一黨焉能有兩頭目，將來君與衢雲權位如何，孫應之曰，事成當結果了他，後清吏照會港政府，索黨人急，衢雲需數十金川資過埠，孫竟靳而不與，未幾衢雲送被擊斃。）孫亡命海外後，日事煽惑華僑，騙取金錢，每在各項僑店，鼓其如簧之舌，車大炮，講革命，僑民多嗤以鼻，甚有下逐客之令者，孫幷不以爲羞恥，和顏悅色而去，翌日又來演講，僑民又逐之，孫仍不識羞，不憚煩，日日繼續而來，僑民已極厭惡之，而孫弗恤也，此種行為，謂之爲有毅力也可，謂之爲面皮厚也亦無不可，此孫文形同無賴之行爲也。</p><p name="d320" id="d320" class="graf graf--p graf-after--p">孫文於民國，事前既無功勞，事後仍不自修省，兩度盤據粵海，所作甚於盜賊。丁巳莫氏督粤，嗾令海軍炮擊市區，又强奪法庭民款三十餘萬，壬戌負隅黃埔，在永豐艦截刧米船，及過往貨船，海洋大盜，無此猖獗，至兩年來在粵，種種禍民暴政，及去年九月焚劫商場，屠戮人民，均為中外人士，共見共聞之事，此孫文甚於海盜之行為也。</p><p name="8063" id="8063" class="graf graf--p graf-after--p">孫文棍騙手段，全仗極厚之面皮，以煽惑海外僑民，一面歛收僑民之捐款，購買些少軍械，運入內地，一面又密報關卡，使其截執，事後佯告於眾，謂某日輸運大幫軍火入某地舉事，被關卡執去，於是將捐款盡行吞沒，又每次起事，鼓動三數血氣未定之少年去送死，自己則遠居海外，失敗之後，張大其辭，揚言於眾，謂某次舉事，費用若干，某地舉事，費用若干，一塌糊塗，亂行開銷，於是又將捐款盡行吞沒，故輸運軍火與圖謀起事，皆是孫文騙取僑款之慣技，發財之門路，三十年來在海外所騙之款，皆以爲津貼姘婦，及一己揮霍，與分給心腹黨徒之用而已。即革命後返國，兩度握廣東政權，亦常以此詐偽之術，欺騙粵人，而爲粵人所共見共聞，可無贅述者矣，是孫文一生之棍騙技倆，實開空前未有之大騙局，故合其一生，可稱爲大馬騙也，孫文破壞數千年倫常道德，醉心赤化，謬倡公妻共產邪說，毒中人心，甚於洪水猛獸，夫孫文之暴政，不過害及當時，其邪說則遺禍天下後世，蓋政治敗壞，一經賢者整頓，三两年間，便可復元，若邪說橫流，人心陷溺，非經百數十年效化，不能挽救也，且孫文為耶蘇教徒，其行爲奸淫欺詐，兇暴殘忍，大違耶教道理，真可謂名教之罪人矣。</p><p name="648b" id="648b" class="graf graf--p graf-after--p">孫文自知其邪說不足以動智識階級，乃轉而煽惑勞動界，若輩頭腦單簡，一時不察，大上其當，夫孫非真有所愛於勞動界也，不過一時利用之，以爲政爭之具，欲償其大欲耳（年來事實，皆可覆按。）所謂提高勞動地位，所謂打倒資本主義，所謂加工减時，皆予勞動界以自殺之道，（此中理論，非片言能盡，容日當再詳論之。）試問自孫說行後，吾粵生活程度，較前如何，吾人仰事俯畜，較前難易，勞動界不乏有思想之輩，當能知之，更恐從此以後，物價愈高，謀生愈難，雖欲不爲餓殍而不可得。嗚呼，勞動界諸君乎。勿以爲孫文是君等之福星，孫文實君等之大大罪人也。</p><p name="3ea5" id="3ea5" class="graf graf--p graf-after--p">然則孫久固不齒於人類矣，顺何以生則名震遐邇，奉若神明，死則飾終典禮王侯相等，凡所論列，得無過甚其詞乎，請申吾說，夫孫之所以能號召黨徒，如此其眾者，則但震懾其名，盲從附和之人，爲最大多數，而其中有利用彼以謀活動者，亦有爲彼所利用而墮其術中者，更有不能爲彼利用，又無所利用於彼，而自有其身分，自有其名譽，惟與之應酬敷衍，虛與委蛇者，不知在社會中知名之土，與此等甚於盜寇之人相晉接，不特抬高彼之人格，減損自己之令時，抑亦令一般頭腦單簡之人，以為某顯者，某殷富，亦樂與之締交，吾儕小民，安得不崇拜懾服之，於以成其今日之名。噫，亦國運當衰，時勢使然耳。</p><p name="5ce3" id="5ce3" class="graf graf--p graf-after--p">以上所述，孫文之爲孫文，已可概見，以若是之人，倘在政治修明之世，早已明正典刑，乃孫文竟能因緣時會，僭竊名號，以禍國殃民，而國人亦有奉之爲革命始祖，開國元勳者。嗚呼，是非顛倒，清議淪亡，此國家所以大亂無已時也。</p><p name="b53e" id="b53e" class="graf graf--p graf-after--p">更有一言，從來真爲國者，必具真性情，未有天性凉薄之人，可以建立事功者也，施由親始，乃孫文遺棄髮妻，誘騙宋女，（宋女有二，孫先奸其姊，今之宋慶齡是妹也。）家庭骨肉之間，糟糠患難之妻，尚且如此，何有於國何有於人，其所樹救國招牌，實以爲欺人之具，將以求其所大欲耳。（實則孫氏幷不停妻娶妻一事，其家庭内幕，言之可醜，不能齊家，焉能治國。大抵孫黨中所謂偉人之家庭無如不是，若輩日言救國，真是可笑，吾國自有此等救國之人出現，而國事益不可問。）無識之徒，爲其所愚，良可歎也。</p><p name="150a" id="150a" class="graf graf--p graf-after--p">吾言幾盡矣，惟尙有一言，爲國人正告者，吾之爲此，非有所仇於孫，且爲孫數十年相交之友，今日孫文已伏天誅，盖棺論定，斷不容有一字之褒貶于其間，誠以孫文一生行檢，言過其實，好趨下流，必不足以成大業之人，乃竟利用國民弱點，本其長舌，以一世盜名，籠罩羣衆，故特表而出之，以存於世，後之君子，知人論世，未可以其純盗虚名，而稍恕之矣。</p><p name="f641" id="f641" class="graf graf--p graf-after--p">（按）茲篇係得之自署華僑，嚴于鉞，冷于氷，两君寄來，囑代發刊，本報悉依原文照錄，不加竄易。著者對于孫文一生作恶伎倆，自承與孫數十年交好之故，知之甚詳，嗣因目擊孫文愈演愈兇，最終數年，且以日暮途遠，不惜倒行逆施，降俄賣國，致赤化輸入，流毒人群，不禁發現良心，和盤託出，禹鼎鑄奸，温犀照孽，茲篇之著，厥功相同，文中劈頭一句，孫文是甚麼東西，不但著者自認難答，即舉國人士，亦莫名其妙，綜孫文一生經過，合暴君，污吏，强盗，馬騙，庸醫，拆白，流氓，種種色色。並而有之，起太史公復生，不能爲孫文作一列傳，亦不知究竟置諸何種列傳，方算適宜，在編者平心靜思，亦祇得一言以蔽之曰，不知人世間，尙有羞恥事而已，天禍中國，亂世魔鬼下降，翻江倒海，走石飛砂，烏烟漫空，瘴氣逼地，竪盡千古，橫盡八荒，極惡窮兇，莫與倫比，圓顱方趾，世無其儔，人類而禽，亦復何責，所不可解者，段琪瑞一生謹飭，到老竟因總統關繫，不憚比匪自傷，引狼入宅，握手京華，備極推崇，自謂敷衍，擲公家鉅款，爲國賊飾終，淆惑親聽，顛倒黑白，致令群魔藉口，妄上尊諡，彼曰駕崩，此曰國恤，甚且號爲國父，誣蔑全民，在彼輩昔則隨大砲以爲附驥，今猶藉枯骨而行拍馬，一邱之貉，更復何言，所尙可惜者，芸芸黃族，莽莽中原，正氣消沈，竟同長夜，四百兆非盲從附和，即啞忍苟安，坐令白晝橫行，一手掩盡，清議泊沒，國維崩權，平地赤潮，滔天禍水，一朝澎湃，舉國沈淪，追原悪因，惟有自責，亟錄茲作，為留曙光，欲使後世人，知非盡鼓者。編者附按。</p><p name="1adb" id="1adb" class="graf graf--p graf-after--p graf--trailing">《討赤旬報》第5期<br><a href="https://drb-qa.nypl.org/read/8963494" data-href="https://drb-qa.nypl.org/read/8963494" class="markup--anchor markup--p-anchor" rel="nofollow noopener" target="_blank">https://drb-qa.nypl.org/read/8963494</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/659fbbaa71cf"><time class="dt-published" datetime="2024-01-02T21:37:10.304Z">January 2, 2024</time></a>.</p><p><a href="https://medium.com/@NewCantonia/%E8%93%8B%E6%A3%BA%E8%AB%96%E5%AE%9A%E4%B9%8B%E5%AD%AB%E6%96%87-659fbbaa71cf" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>