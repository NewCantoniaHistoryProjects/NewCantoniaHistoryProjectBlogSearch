<!DOCTYPE html><html><head><meta http-equiv="Content-Type" content="text/html; charset=utf-8"><title>熊晷論粵人信任客軍之憤言</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">熊晷論粵人信任客軍之憤言</h1>
</header>
<section data-field="subtitle" class="p-summary">
廣州總商會、九善堂、各報館、香港華商總會、東華醫院、各報館、上海廣肇公所、粵僑聯台會各同鄉會、北京粵東會館、各邑會館暨各埠父老昆弟均鑒：
</section>
<section data-field="body" class="e-content">
<section name="0481" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="ebab" id="ebab" class="graf graf--h3 graf--leading graf--title">熊晷論粵人信任客軍之憤言</h3><p name="8eae" id="8eae" class="graf graf--p graf-after--h3">廣州總商會、九善堂、各報館、香港華商總會、東華醫院、各報館、上海廣肇公所、粵僑聯台會各同鄉會、北京粵東會館、各邑會館暨各埠父老昆弟均鑒：</p><p name="9b67" id="9b67" class="graf graf--p graf-after--p">祖龍肆虐，焚戮西關，財產化為劫灰，生命殘於錄鏑。哀我生民，蒼黃展轉，禍魁之罪，固通于天，人謀不臧，亦難辭咎。當扣械案起，罷市潮生，我軍即披髮櫻冠，攘臂思救，乃主者信滇軍倒孫之說，政客煽南贛請兵之謀，阻我義師，拒人顏色。卒之范廖受其利而食言，吳李妬其謀而作難，遂致赤黨殺人，綠林放火，衝天燄毒，拯救無從，遍地哀鴻，悲憫何極，而主者尚不悔過信客軍之過，淺士猶有客軍不與焚殺之言。</p><p name="d3ff" id="d3ff" class="graf graf--p graf-after--p">孰知使商團信范廖能倒孫而果干抗拒者，客軍也。使主者信滇軍能袒商而拒我軍之往救者，客軍也。戰事己啟，不踐約言，反掠城市者，客軍也。劫火未灰，肆力繳械者，滇軍也。造成焚殺．獨收其利，又能愚人之視聽者，滇軍也。</p><p name="8dd7" id="8dd7" class="graf graf--p graf-after--p">狙公詭計，巧奪化工，蠢爾綠林，獨任其過，而我粵人，受人愚弄，死而不悟，亦可哀也。須知客軍無愛于粵，異族性殊于人，博羅洗劫，九江縱屠，誰實為之，忍心此極。畧救焚無及，拯難將來，聯合友軍，誅鋤非種，願我粵人，鑒亡羊之失，興荊棘之悲，戮力同心，匡救百粵，桑麻枌榆，共利賴之。熊畧叩。</p><p name="35ac" id="35ac" class="graf graf--p graf-after--p graf--trailing">《廣東扣械潮》頁一五〇</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/101fae660b66"><time class="dt-published" datetime="2023-08-13T14:00:44.539Z">August 13, 2023</time></a>.</p><p><a href="https://medium.com/@NewCantonia/%E7%86%8A%E6%99%B7%E8%AB%96%E7%B2%B5%E4%BA%BA%E4%BF%A1%E4%BB%BB%E5%AE%A2%E8%BB%8D%E4%B9%8B%E6%86%A4%E8%A8%80-101fae660b66" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>