<!DOCTYPE html><html><head><meta http-equiv="Content-Type" content="text/html; charset=utf-8"><title>對於廣東獨立紀念感言（1919.11）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">對於廣東獨立紀念感言（1919.11）</h1>
</header>
<section data-field="subtitle" class="p-summary">
舊歷九月十九爲廣東獨立之紀念日，說者（？）調廣東人之脫離專制以此，廣東人之恢復自由亦以此，是不可以不賀，記者曰唯唯，古人有頌不忘規之訓，善頌善禱，某病未能，無以，請以吾說進乎。
</section>
<section data-field="body" class="e-content">
<section name="1312" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="e2f6" id="e2f6" class="graf graf--h3 graf--leading graf--title">對於廣東獨立紀念感言（1919.11）</h3><p name="b02f" id="b02f" class="graf graf--p graf-after--h3">舊歷九月十九爲廣東獨立之紀念日，說者（？）調廣東人之脫離專制以此，廣東人之恢復自由亦以此，是不可以不賀，記者曰唯唯，古人有頌不忘規之訓，善頌善禱，某病未能，無以，請以吾說進乎。</p><p name="a6c2" id="a6c2" class="graf graf--p graf-after--p">夫共和之所以可貴，謂足圖謀吾民大多數之最大幸福耳，今吾粵人之幸福果何若乎，吾自辛亥以來所享受之幸福，則兵禍而已，則賊禍而已，則偉人禍游民禍而已，是非吾之武斷也，今試與我諸父老兄弟登白雲絶頂而左右顧，瘡痍滿目之慘象，非所謂室如懸磐，野無青草乎，干戈逼地之悲觀，非所謂老弱轉溝壑，壯者散四方乎，我三千萬同胞，間有一人不痛心疾首者乎，我三千萬同胞生斯長斯之鄉，問有一寸乾凈土，而不變爲腥膻血雨之活地獄者乎，不特此也，自龍濟光入粤，而廣東變爲大雲南主義之廣東，自陸榮廷入，而廣東又變爲大廣西主義之廣東，外江壯士，無惡不作，丘八先生，有口皆碑，我粵人之被其蹂躪屠戮無論矣，扒錢不己，更進而扒女人，扒槍械，扒兵工廠之機器，扒廣雅醫院之書籍，如水銀瀉地，無孔不入，如祝融稅駕，寸草不留，此是何等世界，吾不得而知，備就吾粵人所身受者言之，則奴隸世界而已，則俘虜世界而己，迄今囘首民國初元所謂暴民專制之時代，已若黃農虞夏之不可復覩，彼先進國所謂共和幸福，更可勿論，嗚呼噫嘻，光天化日之下，乃有不幸如廣東者乎，可賀耶，不可賀耶，吾又恶從而知之，然此非共和之過也，昔辛亥革命，外人謂我國人祇革命而不革心，此皆我國人不共和而共爭之過，此皆我國人不共和而共殺之過，我國人設猶乏覺悟也者，（？）自今始，相鬩相持，相陵相競之餘，危機四伏，一觸即發，吾粵固必無幸理，丁此國競之世，我不能自治，則人將爲我治之，國際先例，彰彰可考，欲雖不同歸於盡，又安可得，悲夫，悲夫，邦人諸友，罔肯念亂，是又豈僅粤之不幸已耶，是又豈僅粵之不幸已耶。</p><figure name="4cd3" id="4cd3" class="graf graf--figure graf-after--p"><img class="graf-image" data-image-id="1*uDI-4KEhlkya-AXFiPPZtA.png" data-width="1189" data-height="734" data-is-featured="true" src="https://cdn-images-1.medium.com/max/800/1*uDI-4KEhlkya-AXFiPPZtA.png"></figure><figure name="ef9f" id="ef9f" class="graf graf--figure graf-after--figure"><img class="graf-image" data-image-id="1*HxG0rvpzDOXrjsNJL10pWw.png" data-width="1143" data-height="735" src="https://cdn-images-1.medium.com/max/800/1*HxG0rvpzDOXrjsNJL10pWw.png"></figure><p name="0aed" id="0aed" class="graf graf--p graf-after--figure graf--trailing">《香港華字日報》1919.11.10</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/e1bb0d9686b7"><time class="dt-published" datetime="2023-12-27T11:16:50.471Z">December 27, 2023</time></a>.</p><p><a href="https://medium.com/@NewCantonia/%E5%B0%8D%E6%96%BC%E5%BB%A3%E6%9D%B1%E7%8D%A8%E7%AB%8B%E7%B4%80%E5%BF%B5%E6%84%9F%E8%A8%80-1919-11-e1bb0d9686b7" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>