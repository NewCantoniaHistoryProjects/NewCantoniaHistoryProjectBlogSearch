<!DOCTYPE html><html><head><meta http-equiv="Content-Type" content="text/html; charset=utf-8"><title>趙炎午留漢未歸之大局觀，粤方積極援唐（1926.7）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">趙炎午留漢未歸之大局觀，粤方積極援唐（1926.7）</h1>
</header>
<section data-field="subtitle" class="p-summary">
長沙通信
</section>
<section data-field="body" class="e-content">
<section name="4cbb" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="8c34" id="8c34" class="graf graf--h3 graf--leading graf--title">趙炎午留漢未歸之大局觀，粤方積極援唐（1926.7）</h3><p name="5ae8" id="5ae8" class="graf graf--p graf-after--h3">長沙通信</p><p name="bab1" id="bab1" class="graf graf--p graf-after--p graf--trailing">趙炎午由寗動身，宣稱以調人資格冋湘，疏解葉唐戰事，乃履漢浹旬，遲遲不歸，葉軍前線，因待趙歸，停頓未進，唐方粤桂援軍，得以大集衡寶，向北進展。葉軍陣地，頃受壓迫之勢，據確訊，粤蔣因探知滇唐湘趙，密結東南西南大同盟，北聨吳子玉，由閩贛湘滇、四路進兵，冀奪兩廣，顚覆國民政府，蔣爲先發制人計，趁馮玉祥大舉攻晋，吳孫尙未合作時機，就革命各軍中，抽調精銳能戰之衆，積極動員入湘，直下長岳，圖奪武漢，北與國民軍相呼應，東以控制長江，對閩滇均取防守勢，惟贛省由方本仁、蔣作賓負責招致舊部，驅逐鄧如琢，響應北伐，粤革命軍全部祇出湘省，直趨武漢，僅以一部取道湘贛邊境之汝城，沿鄰縣、茶陵、攸縣、醴陵以出岳州，一方面協助贛境方軍之發動，又一方面警戒北伐軍右側，免有贛軍截斷攸醴危險，使北伐軍急進武漢，無側顧之憂。現北伐軍先頭部隊入湘境者，粤軍有張發奎陳銘樞譚曙卿三師，桂軍有夏威胡宗鐸鍾祖培等旅，蔣介石將親出督師，留譚延闓李濟琛守廣州，辦後防，其他各部隊陸續入湘者，輸運甚急，正式發動之期必快，葉據前方報告，而漣水對岸，發現敵踪日多，亦想見北伐軍攻擊之時不遠矣。至粤蔣入湘北伐如是急急者，固因東南西南大同盟，勾結吳子玉，將大舉南征，而粤軍失敗軍人如許崇智魏邦平林虎李福林新與趙炎午結合，密圖死灰復燃，爲趙聲援，亦足動其北伐决心，業向某方面籌集鉅欵，親出督師，務奪武漢，與國民軍合作倒吳，兼以牽制吳子玉攻國民軍之兵力，故以各軍精銳之衆，專出湘境，爲破斧沉舟之圖，即令滇唐閩周，進占廣西，或潮梅，亦在所不計。黔袁祖銘彭漢章近派近表劉叙彝安健，誠意接洽，與粤北伐軍合作，願獨當一路，出鄂西，撲武漢，以收夾擊之功，已由粤方撥濟若干餉彈。北伐軍由湘南發動時，亦即黔川聨軍由湘西進取之日，全湘局勢如是不免將變爲南北大戰場矣。湘如不利，吳子玉當首受其敝，而趙氏抵漢之後，所以遲遲其行者，蓋亦有故吳氏夙抱武力統一策略，當北上之初，滿擬北祇討西北軍，南祇討兩廣，其事易易，不料趙炎午忽舉某方及滇唐結合，新標聨治軍名義，三分東南西南各省，吳氏目的，完全失據，數年經營，將盡付於一旦，不能不審愼考慮。而尼趙氏回湘之行，在葉開鑫亦萬不料趙氏遷延迄今，猶未回湘，致端節前反攻之計劃，因趙電（趙在滬庚電即允回湘）而停止，時逾兩週，敵援大增，趙仍無回湘確耗，如再曠延時日，北伐軍正式進攻，唐占先着，湘戰前途，變化至如何境地，殊非吾人所敢决斷。故趙之回湘與否，與回湘遲早，不僅有關湘局，實與東南西南西北各方大勢，有密切起伏關繫，換言之亦即西北軍、革命軍、討賊軍、聨治討赤軍，興衰問題也。（六月二十九日）<br>《申報》1926.7.4<br><a href="https://archive.org/download/shenbao-1926.07-178/1926.07%20-%20178%20-%2019158_text.pdf" data-href="https://archive.org/download/shenbao-1926.07-178/1926.07%20-%20178%20-%2019158_text.pdf" class="markup--anchor markup--p-anchor" rel="nofollow noopener noopener noopener" target="_blank">https://archive.org/download/shenbao-1926.07-178/1926.07%20-%20178%20-%2019158_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/3bbccdce0155"><time class="dt-published" datetime="2024-07-17T18:39:16.508Z">July 17, 2024</time></a>.</p><p><a href="https://medium.com/@NewCantonia/%E7%B2%A4%E6%96%B9%E7%A9%8D%E6%A5%B5%E6%8F%B4%E5%94%90-1926-7-3bbccdce0155" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>