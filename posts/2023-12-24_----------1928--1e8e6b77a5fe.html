<!DOCTYPE html><html><head><meta http-equiv="Content-Type" content="text/html; charset=utf-8"><title>共黨屠殺瓊崖之慘狀（1928）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">共黨屠殺瓊崖之慘狀（1928）</h1>
</header>
<section data-field="subtitle" class="p-summary">
香港通信：瓊岸僻居海南丶交通不便丶故其問狀况丶鮮爲外間所詳悉丶即瓊崖地方官吏丶對上峯有所呈報丶亦往往遲至月餘始達丶其他可想丶比有由瓊崖逃難到港者丶據其所述丶瓊崖之天災人禍丶慘莫能名丶以天災言丶去年九月間丶崖縣突遭暴風疾雨丶水深至六七尺以上丶倒塌民房三百餘間丶損壞八百餘間丶其餘禾稼…
</section>
<section data-field="body" class="e-content">
<section name="3482" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="d89b" id="d89b" class="graf graf--h3 graf--leading graf--title">共黨屠殺瓊崖之慘狀（1928）</h3><p name="094b" id="094b" class="graf graf--p graf-after--h3">香港通信：瓊岸僻居海南丶交通不便丶故其問狀况丶鮮爲外間所詳悉丶即瓊崖地方官吏丶對上峯有所呈報丶亦往往遲至月餘始達丶其他可想丶比有由瓊崖逃難到港者丶據其所述丶瓊崖之天災人禍丶慘莫能名丶以天災言丶去年九月間丶崖縣突遭暴風疾雨丶水深至六七尺以上丶倒塌民房三百餘間丶損壞八百餘間丶其餘禾稼植物人畜丶多被摧殘丶損失在一百萬元以上丶恐非十年後之積聚丶不能恢復元氣丶至瓊屬風雨爲虐丶亦非一次丶但省力未顧及丶各界亦未知耳丶以人禍言丶則共黨之屠殺直與海陸豐相頡頏丶且或甚爲丶緣瓊崖兵力丶極形單薄丶不敷分紥丶又因距省過遠丶調兵援助丶爲勢亦難丶共黨遂思取瓊崖爲地盤矣丶其著名共黨丶爲王文明柯啓績馮平羅文淹陳乘斌許俠夫周逸楊善集等丶去年清黨運動丶當局本欲捕而殺之丶惜盡數漏網丶旋乃次第潛回丶首當其衝者爲文昌縣丶以文邑爲政學界薈萃之區丶開化最早丶故易入漩渦也丶其次爲瓊東樂會萬寗陵水瓊山儋縣各邑丶初設農民政府丶近改爲蘇維埃政府矣丶文昌縣被屠殺焚燬者丶有抱羅潭牛水北溪尾蛟塘公坡大土昌錦等市鎭丶死者千餘人丶焚屋萬餘家丶縣城雖幸苟存丶旣因防兵力薄丶亦迭受共黨來攻丶駐瓊山縣之新編師長葉肇丶曾派隊擬援文昌丶詎到抱羅墟丶巡視一週丶丶便回原防丶故抱羅墟丶前後被焚三次丶幾成焦土丶瓊山之三江墟丶全墟被燒丶計燬舖戶三百餘問丶陵水縣城丶去年十一月被共黨攻陷一次丶近來又於儋縣丶屢被圍攻丶日夜撲城丶城內祇賴縣兵及民團抵禦之丶又陵水縣被共黨磐踞各鄉鄉民丶悉遭共黨針刺赤軍二字於臂上丶意在使其永難逃脫赤籍丶强迫手段丶可謂惡辣矣丶其餘各縣蒙禍之慘丶大都亦屬如是丶人民因此丶稍能籌得川資者丶則逃往港滬·或廣州灣丶窮苦者則携男帶女丶避往僻處丶終至無家可歸丶計共黨肆惡丶半載於茲丶近乃益甚丶至其政策丶除焚殺外丶則區設區政府丶村設村政府丶勒令各戶繳出書契單據丶以火焚化丶各鄉田畝丶鋤平基界丶徽收米穀丶逼人入黨丶破壞公路丶禁阻行人丶青年男女丶日則列隊游行丶夜則聚羣聯歡丶所有著名共黨丶多數爲槍斃父母所造成丶且以仇父爲黨德丶奸淫爲解放丶每次焚殺丶先殺人而後焚屋丶每次攻城丶以小童爲先驅丶老婦爲戍卒丶從前擇人而殺丶擇屋而焚丶今則逢人便殺丶所過便焚丶雖値同黨丶亦不審辯丶倘有說出半個不字丶重王槍斃丶輕亦毒打丶若政府不迅派大軍往剿丶恐瓊崖百萬生靈丶縱不至無售類丶或將爲環境所逼丶挺而走險丶甘與共黨爲伍丶則影響更非淺鮮云云丶（一月十九日）</p><p name="d7d7" id="d7d7" class="graf graf--p graf-after--p graf--trailing">《申報》1928.1.30<br><a href="https://ia904608.us.archive.org/2/items/shenbao-1928.01-21/1928.01%20-%2021%20-%2019708_text.pdf" data-href="https://ia904608.us.archive.org/2/items/shenbao-1928.01-21/1928.01%20-%2021%20-%2019708_text.pdf" class="markup--anchor markup--p-anchor" rel="nofollow noopener" target="_blank">https://ia904608.us.archive.org/2/items/shenbao-1928.01-21/1928.01%20-%2021%20-%2019708_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/1e8e6b77a5fe"><time class="dt-published" datetime="2023-12-24T22:08:32.965Z">December 24, 2023</time></a>.</p><p><a href="https://medium.com/@NewCantonia/%E5%85%B1%E9%BB%A8%E5%B1%A0%E6%AE%BA%E7%93%8A%E5%B4%96%E4%B9%8B%E6%85%98%E7%8B%80-1928-1e8e6b77a5fe" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>