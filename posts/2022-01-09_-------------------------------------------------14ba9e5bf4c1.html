<!DOCTYPE html><html><head><meta http-equiv="Content-Type" content="text/html; charset=utf-8"><title>廣東維持會彭委員長對日記者團發表意見，中日提攜自十三歲起卽抱此信念，打破共產主義力求東亞和平安樂</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">廣東維持會彭委員長對日記者團發表意見，中日提攜自十三歲起卽抱此信念，打破共產主義力求東亞和平安樂</h1>
</header>
<section data-field="subtitle" class="p-summary">
【同盟社二十七日廣東電】
</section>
<section data-field="body" class="e-content">
<section name="5f88" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="5090" id="5090" class="graf graf--h3 graf--leading graf--title">廣東維持會彭委員長對日記者團發表意見，中日提攜自十三歲起卽抱此信念，打破共產主義力求東亞和平安樂</h3><p name="8279" id="8279" class="graf graf--p graf-after--h3">【同盟社二十七日廣東電】</p><p name="fa4a" id="fa4a" class="graf graf--p graf-after--p">廣東治安維持會委員長彭東源，會見廣東日本記者團，約有二小時之久，曾就目下諸問題，及彭委員長之懷抱政策的根本原則，述之如左：</p><p name="3fd4" id="3fd4" class="graf graf--p graf-after--p">向來政府以自己之政策出賣民衆，故失民衆之信賴而失敗也。本人之中日提攜意見，乃自十三歲時起，即抱持此信念，確信此即爲中國發展之基礎，黨政府因全失去日本信用之結果，故有此次之戦爭。今日中國已犠牲甚多之人命與財產，本人不願意再喪失一人之性命與少數之財產，蓋欲以此爲將來中國發展之人力財力也，此即中日發展之基礎也。本人向來主張宜早使事變終結，日本現在正努力於新中國之建設，惟祈其早日實現而已。本人以為政治之辦法，在得人民之信用，是爲根本條件，但此須要相當之長久時間。此無可如何也，蓋得人民信賴之手段，在於敎育，中國敎育之方針，向來無一貫主義，朝而共產，夕而反共主義。即三民主義，亦有不適於中國之一部分者，以之適用於全體，斷無此理。本人主義，即爲打破共產主義。共產主義，與中國之民族主義不合，欲得人民全體制信賴，勢不可能，因此不能得多數人民之信仰。欲得人民之信仰，其方法至極簡單，即在使東亞和平，並使東亞之全體人民安樂，不許東亞以外之外國干涉。本人基於此方針，以改良敎育，又以後當廣東建設之際，對第三國之權益問題，應以如何態度處之乎。此爲國際問題，應以愼重考慮處置之，即對于在廣東之第三國權益，宜再詳細調査，以期採取萬無遺漏之方法也。</p><p name="fe1a" id="fe1a" class="graf graf--p graf-after--p graf--trailing">《南京新報》，1938年12月29日。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/14ba9e5bf4c1"><time class="dt-published" datetime="2022-01-09T03:50:20.640Z">January 9, 2022</time></a>.</p><p><a href="https://medium.com/@NewCantonia/%E5%BB%A3%E6%9D%B1%E7%B6%AD%E6%8C%81%E6%9C%83%E5%BD%AD%E5%A7%94%E5%93%A1%E9%95%B7%E5%B0%8D%E6%97%A5%E8%A8%98%E8%80%85%E5%9C%98%E7%99%BC%E8%A1%A8%E6%84%8F%E8%A6%8B-%E4%B8%AD%E6%97%A5%E6%8F%90%E6%94%9C%E8%87%AA%E5%8D%81%E4%B8%89%E6%AD%B2%E8%B5%B7%E5%8D%BD%E6%8A%B1%E6%AD%A4%E4%BF%A1%E5%BF%B5-%E6%89%93%E7%A0%B4%E5%85%B1%E7%94%A2%E4%B8%BB%E7%BE%A9%E5%8A%9B%E6%B1%82%E6%9D%B1%E4%BA%9E%E5%92%8C%E5%B9%B3%E5%AE%89%E6%A8%82-14ba9e5bf4c1" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>