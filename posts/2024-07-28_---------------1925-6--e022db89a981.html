<!DOCTYPE html><html><head><meta http-equiv="Content-Type" content="text/html; charset=utf-8"><title>楊劉勢難勝利，潮梅恐尚有問題（1925.6）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">楊劉勢難勝利，潮梅恐尚有問題（1925.6）</h1>
</header>
<section data-field="subtitle" class="p-summary">
汕頭通信：楊劉佔據廣州，雖有三萬餘眾，內無積粟，外無援兵，故許崇智乘此此弱點猝然攻之。自六日附郊戰事發生後，東西北江三路均以廣州為鵠，節節進迫。朱培德會同湘軍曁程潛、方聲濤等部紛紛入駐銀盞坳，劉震寰令新街所駐桂軍嚴陣佈防。同時，李濟琛會同鄭潤琦、陸蘭培等從西江進兵三水，梁鴻楷親至…
</section>
<section data-field="body" class="e-content">
<section name="93cf" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="c12f" id="c12f" class="graf graf--h3 graf--leading graf--title">楊劉勢難勝利，潮梅恐尚有問題（1925.6）</h3><p name="639a" id="639a" class="graf graf--p graf-after--h3">汕頭通信：楊劉佔據廣州，雖有三萬餘眾，內無積粟，外無援兵，故許崇智乘此此弱點猝然攻之。自六日附郊戰事發生後，東西北江三路均以廣州為鵠，節節進迫。朱培德會同湘軍曁程潛、方聲濤等部紛紛入駐銀盞坳，劉震寰令新街所駐桂軍嚴陣佈防。同時，李濟琛會同鄭潤琦、陸蘭培等從西江進兵三水，梁鴻楷親至河口督師。六日，西路粤軍已抵佛山，計程七日可抵石圍塘。駐佛山胡思舜部探得西路粤軍節節進迫，遂放棄佛山三水防地，調往石灘堵防。東路由廣九路入省之粤軍，其時在潮梅出發之先鋒，聞得各路發動，猛向平山襲擊。新編滇軍駱鳳翔、湯廷杰兩師受楊坤如意旨，乘夜由平山退回惠城。滇軍因後方陣線搖動，不敢戀戰，立即向後引退。許軍陳銘樞等三千餘人銜尾直追，八日已抵常平、淡水、永湖、龍崗，完全入許軍之手。現滇柱軍趙成樑、廖行超、胡古、王才部約人在石龍南社分駐，嚴拒東路回省之許軍。默觀滇粤兩軍之勝負，當於此一戰卜之。桂軍伍毓瑞、林樹巍、陸蘭培等由虎門進攻東莞，撲石龍漢軍之後，楊劉深覺四面環境日形險惡，乃以打倒共產為號召。適孫科新從上海南下，乃約同汪精衛、呂志伊、董福開三人六日由香港渡廣州，調停此事。七日，省河南北槍聲雖息，然恐此種調停終屬無效也。</p><p name="f2f0" id="f2f0" class="graf graf--p graf-after--p">至潮梅方面，當許崇智出兵之際，後方駐軍空虛。許乃與林洪部下聯和，分撥各縣歸林洪各部填防，由是後方不免生出種種問題。熊略、林烈、陳修爵等八日入駐梅縣蕉嶺平遠，旗幟仍沿用潮梅粤軍徽號，未改青天白日之旗幟，又無發出服從之通電。所出安民布告，大意謂粤軍班師志在維護桑梓，民黨以此種態度頗為曖昧。特於十日在群學會召集全市黨員開緊急大會，請建國粤軍總司令明白解釋此事。據總部答覆之大意：（一）潮梅各縣讓歸林洪部下，祇准其駐兵，地方民財兩政仍歸黨治；（二）林洪部下加入國民黨，因時間問題暫不發表；（三）滇軍退出廣州後，粤軍以全力援助林虎回桂，潮梅地盤暫時歸林洪部下休養。八日熊略部抵梅蕉平，並未將縣長更動。駐梅縣學生軍本部見熊軍到後，即移往水南堡以避其鋒。可知林洪兩部入駐潮梅，或恐尚有問題發生也。（六月十一日）</p><p name="7f63" id="7f63" class="graf graf--p graf-after--p graf--trailing">《申報》1925.6.16<br><a href="https://ia904607.us.archive.org/30/items/shenbao-1925.06-159/1925.06%20-%20159%20-%2018783_text.pdf" data-href="https://ia904607.us.archive.org/30/items/shenbao-1925.06-159/1925.06%20-%20159%20-%2018783_text.pdf" class="markup--anchor markup--p-anchor" rel="nofollow noopener" target="_blank">https://ia904607.us.archive.org/30/items/shenbao-1925.06-159/1925.06%20-%20159%20-%2018783_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/e022db89a981"><time class="dt-published" datetime="2024-07-28T21:04:53.434Z">July 28, 2024</time></a>.</p><p><a href="https://medium.com/@NewCantonia/%E6%A5%8A%E5%8A%89%E5%8B%A2%E9%9B%A3%E5%8B%9D%E5%88%A9-%E6%BD%AE%E6%A2%85%E6%81%90%E5%B0%9A%E6%9C%89%E5%95%8F%E9%A1%8C-1925-6-e022db89a981" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>