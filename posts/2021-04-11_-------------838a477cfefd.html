<!DOCTYPE html><html><head><meta http-equiv="Content-Type" content="text/html; charset=utf-8"><title>教育界对于粵人治粵之宣言</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">教育界对于粵人治粵之宣言</h1>
</header>
<section data-field="subtitle" class="p-summary">
摘自《華字日報》1920年10月21日，第4版…
</section>
<section data-field="body" class="e-content">
<section name="5b10" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="c55e" id="c55e" class="graf graf--h3 graf--leading graf--title">教育界对于粵人治粵之宣言</h3><p name="ca3d" id="ca3d" class="graf graf--p graf-after--h3">摘自《華字日報》1920年10月21日，第4版<br><a href="https://mmis.hkpl.gov.hk/coverpage/-/coverpage/view?_coverpage_WAR_mmisportalportlet_hsf=%E9%A6%99%E6%B8%AF%E8%8F%AF%E5%AD%97%E6%97%A5%E5%A0%B1%201920-10-21" data-href="https://mmis.hkpl.gov.hk/coverpage/-/coverpage/view?_coverpage_WAR_mmisportalportlet_hsf=%E9%A6%99%E6%B8%AF%E8%8F%AF%E5%AD%97%E6%97%A5%E5%A0%B1%201920-10-21" class="markup--anchor markup--p-anchor" rel="nofollow noopener" target="_blank">https://mmis.hkpl.gov.hk/coverpage/-/coverpage/view?_coverpage_WAR_mmisportalportlet_hsf=%E9%A6%99%E6%B8%AF%E8%8F%AF%E5%AD%97%E6%97%A5%E5%A0%B1%201920-10-21</a></p><p name="fc39" id="fc39" class="graf graf--p graf-after--p">省垣俶擾以來，各校學生因路途警備森嚴，砲壘密布，多不敢到校上課，絃歌停輟，已逾半月，省教育會及省校園會聯合會同人欲求維持方法，乃迭次開會討論，僉謂地方秩序一日未能囘復，學校現狀一日不能維持。而外觀大勢，近察潮流，亦有不得不一言以為和平之甲顓者。當日到會者，決議發表宣言如次：</p><p name="c3be" id="c3be" class="graf graf--p graf-after--p">（一）自歐戰告終，人民自決，已成為今日世界最大潮流，如愛爾蘭、如斐律賓、如埃及、如印度、如波蘭、如猶太、如朝鮮，或為附庸，或為殖民地，國內如湘、如鄂、如蘇、如川，近皆繼續提倡自治，是以人民樂利，當聽人民自謀，故粵人治粤，實為今日解決粤事之不二法門，即桂省賢哲之士當亦能見及，蓋以世界潮流所趨，逆者必敗。亟粵人久受兵燹之苦，有不急圖自決者耶？此對於今日秉政者之眼光，不能不忠告者也。</p><p name="d54b" id="d54b" class="graf graf--p graf-after--p">（二）戰爭之禍，談者色變，一方有事，闔里為墟，誰勝誰負，同屬犧牲，人道之敵以此為最，故今後國家之強弱，不以軍備虛實為衡，而視乎一國文化之盛衰，試以政治原則，武治不如文治，人類心理愛戰爭，不如愛和平，此心此理，毫無國別，所謂放諸四海而皆準者也。邇者，我國籌設海外大學於里昂，由法國政府讓出砲台為大學校舍，人方廢去軍事設備而注重教育。我則地非險要，亦徧布砲壘，以防止學生上課。東西人之不相及者，若是其甚耶？此對於今日主戰派之心理，不能不忠告者也。</p><p name="6de5" id="6de5" class="graf graf--p graf-after--p">（三）民無信不立，古有明訓。武鳴刪勘各電，既有選任賢能繼任粵督之宣言，而莫日老歷次布告，一則謂始終主張和平，再則謂祗恐激起爭端，戶庭喋血，重貽粵民以無窮慘禍，乃觀諸事實，節節佈防，駭人耳目。此等暴動，不惟令德不忠，言行相背。縱使僥倖一試，再佔勝利，不過多殘殺兩粵無辜生命，而獲得兩粵感情日惡之代價耳。何況天視民視，天聽地聽，已可逆觀者平。此對於今日陳莫二公之踐約，不能不忠告者也。</p><p name="af87" id="af87" class="graf graf--p graf-after--p">（四）粵桂唇齒，人誰不知。而兩粵一家，尤發自桂人。夫桂既知粵桂兩省關係之深，即宜順互助思潮之正軌，犧牲目前權利，消除個人意見，互相提携，互相救濟，以增進兩粵之感情，促成兩粵之民治。何為初則藉口欠餉，繼則假詞收束，使兩粵感情日趨於險惡乎？此對於今後兩粵省人民之關係，又不能不忠告也。</p><p name="1d95" id="1d95" class="graf graf--p graf-after--p graf--trailing">綜上所言，同人等並非有心為左祖以民右，世界潮流所趨，人民心理所向。加以陳莫二公信用應當保存，粵桂感情應當繼續，均不應知而不言。尚望雙方早日收束軍事，還我和平，使莘莘學子，不至虛費光陰，而三千萬粵民亦咸拜斯賜矣。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/838a477cfefd"><time class="dt-published" datetime="2021-04-11T14:36:16.709Z">April 11, 2021</time></a>.</p><p><a href="https://medium.com/@NewCantonia/%E6%95%99%E8%82%B2%E7%95%8C%E5%AF%B9%E4%BA%8E%E7%B2%B5%E4%BA%BA%E6%B2%BB%E7%B2%B5%E4%B9%8B%E5%AE%A3%E8%A8%80-838a477cfefd" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>