<!DOCTYPE html><html><head><meta http-equiv="Content-Type" content="text/html; charset=utf-8"><title>唐趙聯治主張（1925）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">唐趙聯治主張（1925）</h1>
</header>
<section data-field="subtitle" class="p-summary">
西南各省代表在善後會議中提出聯治各案，因近日會議中對於此案甚形冷淡，故唐繼堯、趙恒愓於本月二十日聯名致電善後會議，主張非聯治不可。其原電如次：
</section>
<section data-field="body" class="e-content">
<section name="dfb5" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="10ab" id="10ab" class="graf graf--h3 graf--leading graf--title">唐趙聯治主張（1925）</h3><p name="d91c" id="d91c" class="graf graf--p graf-after--h3">西南各省代表在善後會議中提出聯治各案，因近日會議中對於此案甚形冷淡，故唐繼堯、趙恒愓於本月二十日聯名致電善後會議，主張非聯治不可。其原電如次：</p><p name="22f5" id="22f5" class="graf graf--p graf-after--p">段執政、善後會議諸公鈞鑒：</p><p name="17d8" id="17d8" class="graf graf--p graf-after--p">共和改建十餘年，政治糾紛，迄無寗晷。雖致亂之道不一，而政制不適國情，實爲總因。夫以三千萬方里之幅員，益以民族之衆多，形勢之禁格，而欲以單一之組織施之，匪惟理勢所不許，並世各國亦無其例。逆而行事，遂令中央則集政徒有虚名，地方則孤立無所維繫，凌亂紛拿，不可詰究。實則和平之説愈甚，俶擾之勢愈張，統一之聲愈高，崩裂之禍愈熾。釀種種之惡因，成今日之危局。此國人所以有根本改制之喁望，而西南所以倡聯治救國之主張也。</p><p name="118a" id="118a" class="graf graf--p graf-after--p">竊以聯治制度意美法良，年來學士名流闡發，已無餘藴。遠參北美，旣著成規，近審國情，尤爲適應。緣其精華所萃，在能適當劃分政權，各如其量，中央以對外總攬，形成統一而無渙散之虞也。方以運用自如，促進民治而無束縛之弊。施諸現在政局，實有百利而無一害。今者迭經變亂，敎訓已多，武力之試驗曷窮，民意之趨嚮可見。繼堯等熟思深慮，鑒往察來，竊以爲撥亂反正，救亡立國，以求眞正和平永久統一，舍聯省自治外實無第二途徑。用特合電奉達，即盼迅速提交善後會議，並深盼會議諸公一致主張，促成大計，立沛德音，以慰民望。</p><p name="91a1" id="91a1" class="graf graf--p graf-after--p">無任拜禱。</p><p name="570d" id="570d" class="graf graf--p graf-after--p">唐繼堯、趙恒愓叩哿。</p><p name="2399" id="2399" class="graf graf--p graf-after--p graf--trailing">《申報》1925.3.26<br><a href="https://archive.org/download/shenbao-1925.03-77/1925.03%20-%2077%20-%2018701_text.pdf" data-href="https://archive.org/download/shenbao-1925.03-77/1925.03%20-%2077%20-%2018701_text.pdf" class="markup--anchor markup--p-anchor" rel="nofollow noopener" target="_blank">https://archive.org/download/shenbao-1925.03-77/1925.03%20-%2077%20-%2018701_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/ab4964e2d7bf"><time class="dt-published" datetime="2024-07-18T19:58:53.015Z">July 18, 2024</time></a>.</p><p><a href="https://medium.com/@NewCantonia/%E5%94%90%E8%B6%99%E8%81%AF%E6%B2%BB%E4%B8%BB%E5%BC%B5-1925-ab4964e2d7bf" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>