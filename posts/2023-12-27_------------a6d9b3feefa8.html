<!DOCTYPE html><html><head><meta http-equiv="Content-Type" content="text/html; charset=utf-8"><title>鄧本殷致孫系粵軍將領書</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">鄧本殷致孫系粵軍將領書</h1>
</header>
<section data-field="subtitle" class="p-summary">
（特約通信員南行）
</section>
<section data-field="body" class="e-content">
<section name="2f59" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="ac71" id="ac71" class="graf graf--h3 graf--leading graf--title">鄧本殷致孫系粵軍將領書</h3><p name="63d6" id="63d6" class="graf graf--p graf-after--h3">（特約通信員南行）</p><p name="8e53" id="8e53" class="graf graf--p graf-after--p">昨日鄧本殷有（致西江孫系粵軍將領）壹書，茲錄如下：</p><p name="01b5" id="01b5" class="graf graf--p graf-after--p">某某仁兄台鑒，迭上蕪函，諒登記室，此番南疆首義，原爲拯救省亡，爭有人格，以達粤人治粵正鵠，區區片誠，當荷垂察，且共表同情者也，近者孫氏復縱劉振寰劉玉山陳天太等桂軍將領，各率所部，强佔西江，藉口便與沈鴻英會同收桂，姑無論其能併桂與否，然爭佔地盤，擴充食所，是為客軍慣技，未見併桂之利，而喧賓奪主，先蒙其害，使我粵疆上日益狹，我粵軍力日益弱，我粵淪亡日益深，孫氏粤人，乃忍出此，是誠何心，若再偷安視息，必致粤籍軍力，終至消沒，粵省元氣，日加消削，本殷愚戆，憂切杞人，中夜徬徨，雖安寢饋，頃接通報，劉陳等業已開隊到南江口，強迫退讓西江，諸公眷護梓桑，不甘亡省，統領貔貅，誓驅蛇豕，迎頭痛擊，敵敗而退，逖聞之下，不禁額手北望，喜人心未死，粵事尙有可為，登即飛令敝軍左翼部曲，整礪戈矛，以為諸公後盾，倘有需助之處，定當以實力援助，但求助兄等驅逐客軍，勝即返我原防，不佔兄境半步，肝膽相照，誓不食言，敵軍累月不圖進取，無非以煮豆燃萁，自傷手足為戒，深望我粵軍人，乘此未盡剪滅于客軍之時，聯結而殲除之，既可固我西南半壁，因而進解粵局，功且不朽，弟願率所部從諸公後，想荷贊同，仍候明教。專肅即頌勳祺。</p><p name="5c1e" id="5c1e" class="graf graf--p graf-after--p">小弟鄧本殷拜上。</p><p name="001d" id="001d" class="graf graf--p graf-after--p graf--trailing">《香港華字日報》1924.4.16</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/a6d9b3feefa8"><time class="dt-published" datetime="2023-12-27T11:37:39.546Z">December 27, 2023</time></a>.</p><p><a href="https://medium.com/@NewCantonia/%E9%84%A7%E6%9C%AC%E6%AE%B7%E8%87%B4%E5%AD%AB%E7%B3%BB%E7%B2%B5%E8%BB%8D%E5%B0%87%E9%A0%98%E6%9B%B8-a6d9b3feefa8" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>