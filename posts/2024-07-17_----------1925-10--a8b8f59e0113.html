<!DOCTYPE html><html><head><meta http-equiv="Content-Type" content="text/html; charset=utf-8"><title>劉震寰對記者之談話（1925.10）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">劉震寰對記者之談話（1925.10）</h1>
</header>
<section data-field="subtitle" class="p-summary">
（銅駝）
</section>
<section data-field="body" class="e-content">
<section name="5fde" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="5255" id="5255" class="graf graf--h3 graf--leading graf--title">劉震寰對記者之談話（1925.10）</h3><p name="8946" id="8946" class="graf graf--p graf-after--h3">（銅駝）</p><p name="1edd" id="1edd" class="graf graf--p graf-after--p">力求桂省之進步對於聯唐之意見<br>香港通信：前桂軍總司令劉震寰，自今夏在廣州失敗，即行赴滇，乃與滇唐協商結合計劃，旋又回港，更與粤陳有所携手。劉氏回港之初，不願見客，近則漸較活動。聞熊克武之入粤，與熊之聯唐通陳，劉又爲内幕中之重要人物。記者昨晤劉氏，於其客邸，得其談話，甚與西南前途有關，詮述如次：</p><p name="252f" id="252f" class="graf graf--p graf-after--p">劉氏云，吾前以唐獎賡之招，赴滇商議國事，並討論關於解决廣州赤黨問題，緣此問題，關係重要，抵滇未幾，即决定出兵援粤，蓋任赤黨伸張勢力於粤中，即爲吾西南各省和平與秩序之危機，吾本意祇謀桂省之進步，然粤中赤黨不去，於桂省建設良感困難。吾本桂人，寗能默爾，至滇省出兵援粤，内定計畫，滇有精兵七萬餘人，范石生經被擊敗，其他反唐首領大都手無斧柯。目下滇境安謐，省防軍隊三萬人，已足維持，故可以其餘之四萬人，歸吾指揮入粤。現滇省新購到快槍一萬一千枝、大砲子彈無算，繳獲范軍槍枝計又五千，一俟新舊軍械更易完妥，吾便就反共産軍前敵總司令。查前者范石生在桂，一再阻滇軍前進，茲則范氏一蹶不振，桂省大權，轉操諸李宗仁、黃紹雄之手。然李黃所部之訓練與配備，不及范部遠甚，且李亦已派員赴滇與唐言歸於好，准滇軍通過桂境。黃之赤黨色彩，較李爲深。然其實力不及於李，料彼一人，無能爲也。至於熊克武、蔡鉅猷之入粵，乃與滇唐合作，蓋熊蔡之得滇唐接濟，已非一日。今熊在廣州被捕，雖於吾人計盡，稍遭打擊，但川湘軍將士，早悟赤黨之禍國，恒候時機，聲討赤黨。今因熊被捕，適足鼓動其憤慨，故吾人反覺樂觀云云。</p><p name="1ddc" id="1ddc" class="graf graf--p graf-after--p">記者又詢，劉氏所指揮之滇軍，何時可開動過桂。劉氏云，茲不欲遽行宣佈，因目前尙須與譚廷闓、朱培德及方本仁、趙恒惕各方面交換意見。粤軍總司令陳競存亦與有密商，一俟得完善結果，便再赴滇，指揮前進，特可預言者。粤局形勢，已入急變之中，東江戰雲，復在若隱若現之際，恐不容其緩進，但吾仍持定先團結西南，次使桂省進步宗旨云。</p><p name="97f8" id="97f8" class="graf graf--p graf-after--p">觀劉氏此項談話，則聯唐聯陳，及不昔放棄軍權，可瞭然矣。現劉氏日與譚朱唐趙各代表及富商週旋，似對於軍事及餉項，有急速之進行，陳炯明方面，往還尤密。（十月十日）</p><p name="ccc0" id="ccc0" class="graf graf--p graf-after--p">《申報》1925.10.18</p><p name="6a0b" id="6a0b" class="graf graf--p graf-after--p graf--trailing"><a href="https://ia904602.us.archive.org/7/items/shenbao-1925.10-283/1925.10%20-%20283%20-%2018907_text.pdf" data-href="https://ia904602.us.archive.org/7/items/shenbao-1925.10-283/1925.10%20-%20283%20-%2018907_text.pdf" class="markup--anchor markup--p-anchor" rel="nofollow noopener" target="_blank">https://ia904602.us.archive.org/7/items/shenbao-1925.10-283/1925.10%20-%20283%20-%2018907_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/a8b8f59e0113"><time class="dt-published" datetime="2024-07-17T18:41:56.229Z">July 17, 2024</time></a>.</p><p><a href="https://medium.com/@NewCantonia/%E5%8A%89%E9%9C%87%E5%AF%B0%E5%B0%8D%E8%A8%98%E8%80%85%E4%B9%8B%E8%AB%87%E8%A9%B1-1925-10-a8b8f59e0113" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>