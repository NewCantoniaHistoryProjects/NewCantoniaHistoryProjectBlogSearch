<!DOCTYPE html><html><head><meta http-equiv="Content-Type" content="text/html; charset=utf-8"><title>旅滬粵人討孫文電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">旅滬粵人討孫文電</h1>
</header>
<section data-field="body" class="e-content">
<section name="dce1" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="95e9" id="95e9" class="graf graf--h3 graf--leading graf--title">旅滬粵人討孫文電</h3><p name="8b18" id="8b18" class="graf graf--p graf-after--h3">（一九二四年十一月二十三日《順天時報》）</p><p name="c2e7" id="c2e7" class="graf graf--p graf-after--p">香港華商總會轉廣東全省商團軍聯防總部、廣東三千萬父老兄弟、海外僑胞暨各報館均鑒：</p><p name="cc32" id="cc32" class="graf graf--p graf-after--p">昊天不弔，降凶百粤。孫文竊政，益無人道。曩者全省人士力爭禁絕之煙賭，今竟然承餉，應有盡有，觸目皆是。強占民產四十餘萬戶，指爲公產。勒繳房鋪租捐凡五次。拍賣全省獨無僅有之農林試驗場與數千年來古蹟。拉有職業平民三十餘萬強充前敵夫役。縱惡軍焚掠石龍、東莞城、九江。謬倡取消鋪底頂手與統一馬路業戶權，違反千百年商場慣例。妄發不兌換手票，低鑄銀毫，擾亂金融。派匪軍霸占西關等繁盛商店。禁米糧運赴四鄉。苛抽百貨暨輪渡捐，致使商貨絕運，交通梗塞，甚至祠堂有稅，捐及木偶，山墳登記，禍延枯骨。輿論稍公，則罪以叛逆。紳富勒贖，錙銖盡取。虐政百出，愚其黔首，彼昏子科，婪劣尤甚，長市政兩年，私蓄已達一千五百萬元。商團鄒競先被殺，尤爲殘慘。溯其罪狀，罄竹難書，食肉寢皮，難償萬一，坐視商場凋敝，生靈塗炭。尤復包藏禍心，請張爲幻，推翻共和，實行共產，招收無賴，號稱共農團軍以欺壓良民。防商團有反抗之虞，遂逞行劫團械之毒手。詭謀狡計，倒行逆施。曠觀古今，橫豎五洲，曾未見此蠻野暴酷。</p><p name="0c7c" id="0c7c" class="graf graf--p graf-after--p">夫吾粤商團之成立也，已十有餘年，中間曾經極度政變，而該團始終堅持自衞宗旨，無黨無偏才態度光明，舉世所知。際此豺狼當道之時、法律弁髦之日，吾粤三千萬人民有一線生機者，惟恃此鳳毛麟角之商鄕自衞而已。今以所謂大本營軍政部給照自購之槍械，藉詞扣押，取消護照，始則責以每槍一百六十元之贖金，繼則指爲私運圖利，忽而指爲勾結洛陽（吳佩孚），傾覆逆黨，又忽而指爲假借外力，欺壓本邦。變幻無常步前後矛盾。究其槍械，十之六七，早已瓜分，化爲烏有。欺騙延宕，威迫勢誘，無所不用其極。如此則謂之能建國者，其欺天乎？商團購械，乃以自衞，當此強徒勢盛之時，正賴億兆民衆以自保，必乃殘其肢體、斵其元氣、芟其根枝、絕其生發，務使全省精華所萃之五羊城，蹂爲邱墟而後爲快。舉萬年暴君所不忍爲者，不謂竟出諸終日口談三民主義，五權憲法之自命偉人。抑壓吾民，摧殘自治，至於此極也。地方不靖，險象環生，東西北江，哀鴻遍野，天意人事，蓋可知矣。抑共和革新，謀幸福也。協力建設，猶虞弗濟，若復恣意搗亂，假列寧爲號召、倚暴類爲護符，共和之幸福未睹、共產之禍水潛滋，近之則荼毒閻閭，遠之則搗亂東亞和平大局，馴至非至各國共管不止。夫俄國之共產制度，在試驗中已苦難行，今且改弦易轍，臻於資本制度時期，畢竟反成一共產黨人專制之局，而我乃盲從附聲，拾人過去牙慧，猶曉曉然曰：如何救國、如何改造，將來如何享幸福。設非至愚與認賊作父者流，其誰信之？嗚呼！慶父不去，魯難未已。孫文不誅，粤無寧日。公民等作客他方，愴懷鄕國，人不忍桑梓遭殘，同歸於盡。南望嶺雲，垂涕而道。惟我三千萬父老兄弟海外僑胞協力圖之。</p><p name="d7f8" id="d7f8" class="graf graf--p graf-after--p graf--trailing">上海廣東聯合會陳秉鈞、黃開福等代表十一萬人同叩。咸印。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/eecf862a11af"><time class="dt-published" datetime="2023-08-15T21:31:04.478Z">August 15, 2023</time></a>.</p><p><a href="https://medium.com/@NewCantonia/%E6%97%85%E6%BB%AC%E7%B2%B5%E4%BA%BA%E8%A8%8E%E5%AD%AB%E6%96%87%E9%9B%BB-eecf862a11af" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>