<!DOCTYPE html><html><head><meta http-equiv="Content-Type" content="text/html; charset=utf-8"><title>一字一淚之海陸豐請兵電（1928）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">一字一淚之海陸豐請兵電（1928）</h1>
</header>
<section data-field="subtitle" class="p-summary">
南洋商报 (Nanyang Siang Pau), 9 February 1928
https://eresources.nlb.gov.sg/newspapers/digitised/page/nysp19280209-1.1.11
</section>
<section data-field="body" class="e-content">
<section name="167d" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="ba03" id="ba03" class="graf graf--h3 graf--leading graf--title">一字一淚之海陸豐請兵電（1928）</h3><p name="5eb5" id="5eb5" class="graf graf--p graf-after--h3">省政府據海陸豐工商聯合會等篠日代電稱：敝縣海豐、陸豐，自被共匪創設蘇維埃政府後，惡極窮兇，甚于毒蛇猛獸，城市坵墟，人民塗炭，省港各報已詳登之。前敝縣難民陳清宇、何根中等，於十六年十二月三十日曾列受害慘狀，呈陳國民政府，並泣告各省軍民長官，凡一切冤抑情形，想在洞鑒之中。自呈文上後，邑中日望大軍馳救，切於大旱之望雨。乃至今旬餘，並無一矢加遺。而匪首彭湃等又續添張黃敗殘之紅軍二千餘眾，集中海陸，合前葉賀潰敗時竄入縣境之殘軍，數約三千餘。共匪得此兩軍，如虎添翼，聲勢彌天。陸豐縣城方以聯團自衛，稍告安寧，日昨又被其攻陷陸豐之土浦鄉、海豐之沙港鄉，全村被焚，死傷遍野，慘不忍聞。倘援兵不至，恐死亡相繼，淪為有土無人之境。</p><p name="04d6" id="04d6" class="graf graf--p graf-after--p">查共匪巢穴有數處：一在紫金之炮仔墟，一在陸豐之碣石溪，一在海陸紫金愚陽交界之巖石，在海豐小溪洞之埔仔。每聞官軍欲到，則分途趨避此中，為負嵎自固之策。一覓鄉導，便可直揭巢穴，一網打盡。如謂跳梁小醜，未至影響大局，則蘇維埃之名，早已通電全國。此而可忍，孰不可忍？即彼具有共產色彩之張黃，對於搗亂廣州之共逆，尚知掩人耳目，立竪討逆之旗，以除民害。況鈞座素持討共主義，豈忍恝置？</p><p name="67ad" id="67ad" class="graf graf--p graf-after--p">即謂大軍開拔前敵，追擊張黃，未暇顧及偏隅，然留省未出發之兵向多枕戈以待。倘調撥二三團水陸並進，便如鼓烈風而掃秋葉，區區逆賊，不難束手就捕。倘若諉諸潮汕軍事當局，則前敵戰車方殷，非待軍事結束，奚暇顧及海陸豐之共匪？若是者海陸豐百萬生靈，迨無噍類臭。敢用泣叩鈞座，伏乞惻隱為懷，特派出偏師，刻日馳赴海陸，專任剿共，以救垂死之海陸豐百萬生靈，一方顯赫政府之威名。一紙哀詞，和淚而揮，統祈察照施行，不勝迫切待命之至等情。</p><p name="9b41" id="9b41" class="graf graf--p graf-after--p">省政府正核辦其間，復准第八路總指揮公函開：現據旅港王青龍函稱，此次廣州及海陸豐，慘被共產黨屠殺片屍，及焚燒姦劫，罪魁汪精衛引匪惡張發奎、葉龍、賀挺、陳公博、黃琪翔等及各匪徒，膽敢委任海陸豐之彭湃、黃強、劉琴西、陳魁亞等，初在海陸豐設巢，開始蘇維埃政府，賣國滅種。竟被殺人片屍、威嚇民眾之壓迫，致累生者流離失所，死者九泉含冤，實屬慘無天日。</p><p name="66f5" id="66f5" class="graf graf--p graf-after--p">忖思如此行為，若不早絕根株，我國不亡，定有共滅之禍於後可決。茲幸我公重臨斯土，必認真迅予設法。一面佈告，一面查究，一面追拿，一面懸紅，一面剿辦，一面矜恤，一面照會外洋居留官廳，嚴拿共惡，纔絕根株。至於海陸豐切勿看事小，務宜早日救民，盡除該共匪之巢穴，而該集穴不除絕，斷無寧日。</p><p name="7c39" id="7c39" class="graf graf--p graf-after--p">至彭湃、劉琴西、黃強諸孽，最利害變化，最能力撼人心。此類宜具花紅萬元以上，如有能人引道擒拿到案，並升最職。至時行事，非海陸豐人方能引導破獲，不難善後。至該海陸豐被壓迫之累，尤望令行矜憐保護之。又查海陸豐之東清鄉、石龜鄉、青坑鄉、羊古埔鄉、沙港鄉、湖田洞、公平約、陸豐各客洞，盡可剿盡也。如此不認真舉發，禍又不遠。茲將大概情形奉陳尊察，伏乞速為令行辦理，以絕共匪根株，而安良善等情。</p><p name="cc5d" id="cc5d" class="graf graf--p graf-after--p">據此查，共匪披猖至此，應則從嚴緝剿，以靖地方。已分飭海陸豐兩縣遵照，協同第七軍嚴密剿緝，務絕根株，並將辦理情形隨時報查，此令。</p><p name="e5e7" id="e5e7" class="graf graf--p graf-after--p graf--trailing">南洋商报 (Nanyang Siang Pau), 9 February 1928<a href="https://eresources.nlb.gov.sg/newspapers/digitised/page/nysp19280209-1.1.11" data-href="https://eresources.nlb.gov.sg/newspapers/digitised/page/nysp19280209-1.1.11" class="markup--anchor markup--p-anchor" rel="noopener ugc nofollow noopener" target="_blank"><br>https://eresources.nlb.gov.sg/newspapers/digitised/page/nysp19280209-1.1.11</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/c1bd1c8ec176"><time class="dt-published" datetime="2024-08-18T18:55:41.683Z">August 18, 2024</time></a>.</p><p><a href="https://medium.com/@NewCantonia/%E4%B8%80%E5%AD%97%E4%B8%80%E6%B7%9A%E4%B9%8B%E6%B5%B7%E9%99%B8%E8%B1%90%E8%AB%8B%E5%85%B5%E9%9B%BB-1928-c1bd1c8ec176" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>