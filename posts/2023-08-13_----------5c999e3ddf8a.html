<!DOCTYPE html><html><head><meta http-equiv="Content-Type" content="text/html; charset=utf-8"><title>省議員請粵軍救粵電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">省議員請粵軍救粵電</h1>
</header>
<section data-field="subtitle" class="p-summary">
（銜畧）孫文以一介誕妄之夫，夤緣時會，盜竊盛名，遂不自量度，妄自尊大，以為中國非我一人不能宰制，元首非我一人不能勝任愉快，妄念愈奢，擾亂愈烈。綜觀民國一十三年來之亂史．吾粵迭次所受之兵灾，何莫非孫氏直接間接所構成，謂為好亂樂禍，是其特性，良非後誣，比年以來，益肆驕縱，一念之取未遂…
</section>
<section data-field="body" class="e-content">
<section name="b623" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="0d5c" id="0d5c" class="graf graf--h3 graf--leading graf--title">省議員請粵軍救粵電</h3><p name="c8ae" id="c8ae" class="graf graf--p graf-after--h3">（銜畧）孫文以一介誕妄之夫，夤緣時會，盜竊盛名，遂不自量度，妄自尊大，以為中國非我一人不能宰制，元首非我一人不能勝任愉快，妄念愈奢，擾亂愈烈。綜觀民國一十三年來之亂史．吾粵迭次所受之兵灾，何莫非孫氏直接間接所構成，謂為好亂樂禍，是其特性，良非後誣，比年以來，益肆驕縱，一念之取未遂．掀天之波以與，引入室之羣狼，吮精吸髓，縱橫行之強盜，越貨殺人，遂使嶺南無乾淨之土，羊石成萬刦之傷。猶復變本加厲，附庸蘇俄，謬說民生，盛倡共產，偽言調劑，挑撥勞資，且誘劫團槍，絕商民之衛，組織所謂農工團軍，種吾粵之殺機，狼子野心，肺肝如見，窮兇極惡，中外無倫，試一充其慾量，雖赤盡吾粵數千里土地，蕩盡三千萬人身家，亦在所不惜。</p><p name="f8e9" id="f8e9" class="graf graf--p graf-after--p">嗚呼！吾粵人何負於孫文，慘遭荼毒，孫文又何仇于吾粵人，而橫加摧殘若此耶？聲等忝列議席，代表群情，既不能維持正義，弭亂未萌，又不能仗策從戎，為民請命，神明內疚，職守徒慚，惟廣東人共有之廣東，律匹夫有責之義。聲等既雖辭其咎，則三千萬人亦豈能諉其責，況大盜逼處，身家胥危，競爭生存，尤難稍懈。陳公競存，暨粵軍將領，素以靖粵救民為旨歸，當此粵局危如纍卵，萬民水深火熱之秋。陳公競存，正宜奮起東征，統率六師，張皇討伐，取彼兇殘，還其素顏，藉非然者，是舉粵無人也，則賊勢愈張，毒燄愈熾，前途慘狀，非聲等所忍見矣，臨電迫切，不盡所言，</p><p name="4ced" id="4ced" class="graf graf--p graf-after--p">廣東省議會、鍾聲、黃毅、林鴻茂、龐淵鑑、葉衍蕃、陳天球、岑濤、張思嚴、彭羹梅、曾享平、李宏基、黃頌芬、李𣏌芳等六十九人叩。元，九月十三日。</p><p name="235c" id="235c" class="graf graf--p graf-after--p graf--trailing">《廣東扣械潮》頁九九</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/5c999e3ddf8a"><time class="dt-published" datetime="2023-08-13T15:34:41.394Z">August 13, 2023</time></a>.</p><p><a href="https://medium.com/@NewCantonia/%E7%9C%81%E8%AD%B0%E5%93%A1%E8%AB%8B%E7%B2%B5%E8%BB%8D%E6%95%91%E7%B2%B5%E9%9B%BB-5c999e3ddf8a" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>