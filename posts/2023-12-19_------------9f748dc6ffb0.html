<!DOCTYPE html><html><head><meta http-equiv="Content-Type" content="text/html; charset=utf-8"><title>桂省議員建議桂省善後電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">桂省議員建議桂省善後電</h1>
</header>
<section data-field="subtitle" class="p-summary">
《商報》1921.9.
https://ia804606.us.archive.org/7/items/shangbao-shanghai-1921.09.08/1921.09.08_text.pdf
</section>
<section data-field="body" class="e-content">
<section name="5d14" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="f800" id="f800" class="graf graf--h3 graf--leading graf--title">桂省議員建議桂省善後電（1921）</h3><p name="1a68" id="1a68" class="graf graf--p graf-after--h3">各報館均鑒、自各友軍飛仁揭義、千里勞師、推翻軍閥、以掃自治障礙、盛意熱忱，可泣可感。但陸陳譚李先後逃亡、破壤告終、建設方始。揆之友軍扶植初志、自治之進行，桂人應有更迭餘地。乃友軍今猶雲集、縱然心迹無他，而軍事之收束無期、道路之交通失權、土匪乘機蠡起，生命財產供其犧牲。省議會無論集合何地，形隔軍事漩渦，又陷土匪猖獗。同人不能飛渡，則省憲之制定，未審期之何日。長此遷延，當非友軍恤鄰本意，亦背桂人望治初衷矣。</p><p name="e7dc" id="e7dc" class="graf graf--p graf-after--p">况讀長沙趙總司令冬電開：民治之目的既達，扶助之義務已完。凡在援軍，自當撤退。查有駐全部隊，當令還駐湘界。又讀江電開：此次援桂，祇爲促成鄰疆自治。今桂省自治，漸次進行。此後創制省憲，發揚民治，自惟人民是賴。我湘出援目的既達，應即回防，以完責任各等語。循誦炎公兩電，誠為義始仁終，感激之私，彌切肌膚。粵滇黔贛同是仗義興師，還我民權，至勞跋涉，在桂人自當戴德，在友軍未必示恩。然則粵滇黔贛其不讓湘軍獨據其美也可知矣。</p><p name="2b8b" id="2b8b" class="graf graf--p graf-after--p">惟是軍事既已告終，自治當求實現，則我省議會同人責任無容旁貸。應如何設法集合，共商大計，以副友軍提携之意，以慰父老求治之心，而紆我等十年不安之苦衷也。時至今日，誓立舟泛險灘，一篙不力，渝滅隨之。人民自決之云何？既藉友等一度之力，固可謝而實可愧。桂人主持，豈可始終依類，陷友軍於越俎之嫌。</p><p name="16af" id="16af" class="graf graf--p graf-after--p">興於昔日曾隨各界之後，電陳管見，蓋非開軍事會議由桂將領推定總司令，則軍隊無人統馭；非請省長就職，財政出多門，百司無由綜理；非召集省議會，則各憲無成，自治亦實現難期。凡此數端，缺一不能。救死而禍迫眉睫，拯溺無俟規行，諸公愛桂、愛民、愛國，想亦願於協助也。</p><p name="2d49" id="2d49" class="graf graf--p graf-after--p">痛哭陳詞，不勝迫切待命之至。廣西省議會議員吳賓興、劉繼謀、黃乃琮、黎紹祥等叩號措（自桂林來）。</p><p name="df22" id="df22" class="graf graf--p graf-after--p graf--trailing">《商報》1921.9.8<a href="https://ia804606.us.archive.org/7/items/shangbao-shanghai-1921.09.08/1921.09.08_text.pdf" data-href="https://ia804606.us.archive.org/7/items/shangbao-shanghai-1921.09.08/1921.09.08_text.pdf" class="markup--anchor markup--p-anchor" rel="nofollow noopener" target="_blank"><br>https://ia804606.us.archive.org/7/items/shangbao-shanghai-1921.09.08/1921.09.08_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/9f748dc6ffb0"><time class="dt-published" datetime="2023-12-19T21:37:40.710Z">December 19, 2023</time></a>.</p><p><a href="https://medium.com/@NewCantonia/%E6%A1%82%E7%9C%81%E8%AD%B0%E5%93%A1%E5%BB%BA%E8%AD%B0%E6%A1%82%E7%9C%81%E5%96%84%E5%BE%8C%E9%9B%BB-9f748dc6ffb0" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>