<!DOCTYPE html><html><head><meta http-equiv="Content-Type" content="text/html; charset=utf-8"><title>陳炯明：在廣州粵軍成立五周年紀念會上的演說</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">陳炯明：在廣州粵軍成立五周年紀念會上的演說</h1>
</header>
<section data-field="subtitle" class="p-summary">
（1922年12月1日）
</section>
<section data-field="body" class="e-content">
<section name="a499" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="664e" id="664e" class="graf graf--h3 graf--leading graf--title">陳炯明：在廣州粵軍成立五周年紀念會上的演說</h3><p name="dbc0" id="dbc0" class="graf graf--p graf-after--h3">（1922年12月1日）</p><p name="8d8d" id="8d8d" class="graf graf--p graf-after--p">粵軍成立，今日為五周（年）紀念。溯自以二十營之兵，出發閩南，復以閩南一隅之地，返旆廣東，再平廣西，復定北江之亂，中經幾許困難，始有今日。考廣東人之所以歡迎粵軍回粵者，非歡迎我們回廣東作官也，實歡迎粵軍回粵以維持有造於廣東也。故自回粵以還，即抱有整理廣東之決心，以為桑梓謀幸福。惟中途因各種問題，致令廣東無政績之可見，弄成如此地步，實有愧於心，此亦為環境所困，不得已也。至近日因銀紙低折，軍餉窘乏，外間遂有政府開賭之謠傳，實為無稽之談。吾粵軍成立以來，對於賭博，素所嫉惡。夫賭之害，實甚於洪水猛獸。以現在廣東而論，各屬盜匪滋多，實由從前開始輸凶賭敗、鋌而走險所致；若再開賭，則盜匪將不更為倍蓰、人民安有寧日耶！以粵軍而言，若弛開賭禁，則各隊軍士，日趨於賭，官長收規，損其人格，尚何有軍紀之足言耶！餘對於禁賭，前已不啻三申五令，今為宣示，粵軍可倒，而賭不可開。以後各指揮官、旅長、司令官及軍民大小長官等，如敢收規庇賭者，一經査覺，或人民控告屬實，無論從前曾立有何項重大功勞勛典，一律捉回農林試驗場槍斃。萬事可通融，獨此不徇情面也。至若姦徒亂黨，圖謀傾覆現政府，用搗亂方法，而致政府財政經濟窘絕者，寧作逃亡，不能開賭。</p><p name="230d" id="230d" class="graf graf--p graf-after--p">據《廣州賭博行將禁絕》，載北京《晨報》1922年12月16日，第6版</p><p name="6173" id="6173" class="graf graf--p graf-after--p">附同題異文</p><p name="0be9" id="0be9" class="graf graf--p graf-after--p">粵軍成立，今日是五周年紀念。溯自以二十營之兵出發閩南，復以一隅之地復入廣東，再平廣西，復定北江之亂，經不知幾許艱難困苦，始有今日。屢戰屢勝，戰功固有可紀；惟廣東陷於亡省之痛，希冀粵軍回粵，並直接間接以助其成功者，原冀粵軍大有造於廣東也。中經兩年，為事勢之所迫，為環境之所拘，其不能為廣東人多做些事者，雖或為廣東人所原諒，而若輩實已自慚。此後我輩當以三千萬人民為念，當替三千萬人民做事也。至近日因銀紙低折，軍餉窘乏，外間遂有開賭之謠傳，而舊日之賭徒賭棍又復出而作怪。夫賭之為害，實甚於洪水猛獸。因輸贏之關系，一方使人有傾家之憂，一方使人常懷僥幸之念，因是社會種種罪惡由此而生。而盜之為盜實由於賭，賭之為害，可無再述。賭既為害民之事，斷無再開之理。質言之，粵軍可倒，而賭不可開。且賭博一開，亦足以破壞軍紀；而官長收規，又足以損其人格。於軍隊本身，亦是有損無益。年來禁賭經已三令五申，從此更嚴禁令，多派巡查，如有收規包賭者，無論大小長官，更不論其為司令、為指揮官，一旦發覺，即當拿來槍斃，決不稍徇情面也。</p><p name="064a" id="064a" class="graf graf--p graf-after--p graf--trailing">據《香港華字日報》1922年12月4日</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/6da49c3443ac"><time class="dt-published" datetime="2020-12-27T14:11:11.509Z">December 27, 2020</time></a>.</p><p><a href="https://medium.com/@NewCantonia/%E9%99%B3%E7%82%AF%E6%98%8E-%E5%9C%A8%E5%BB%A3%E5%B7%9E%E7%B2%B5%E8%BB%8D%E6%88%90%E7%AB%8B%E4%BA%94%E5%91%A8%E5%B9%B4%E7%B4%80%E5%BF%B5%E6%9C%83%E4%B8%8A%E7%9A%84%E6%BC%94%E8%AA%AA-6da49c3443ac" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>