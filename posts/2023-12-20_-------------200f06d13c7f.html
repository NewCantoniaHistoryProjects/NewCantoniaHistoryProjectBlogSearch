<!DOCTYPE html><html><head><meta http-equiv="Content-Type" content="text/html; charset=utf-8"><title>旅滬福建同鄕會致陳炯明電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">旅滬福建同鄕會致陳炯明電</h1>
</header>
<section data-field="subtitle" class="p-summary">
廣州陳總司令鑒：閩人驅李，急謀民治，冀戢兵爭，與公平日職志正同，輔車之依，惟公是望。不意李氏敗師閩厦，匿跡潮汕，屢哭秦庭，致公誤聽，最近藉公之助，結合王獻臣張清汝，潛返汀杭，意圖大舉。閩人昔切齒於李者，今恐將盡舉而移諸執事，甚爲我公惜也。公昔年返粤之先，閩人供其菲履資糧，始有今日…
</section>
<section data-field="body" class="e-content">
<section name="5251" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="eacf" id="eacf" class="graf graf--h3 graf--leading graf--title">旅滬福建同鄕會致陳炯明電</h3><p name="b859" id="b859" class="graf graf--p graf-after--h3">廣州陳總司令鑒：閩人驅李，急謀民治，冀戢兵爭，與公平日職志正同，輔車之依，惟公是望。不意李氏敗師閩厦，匿跡潮汕，屢哭秦庭，致公誤聽，最近藉公之助，結合王獻臣張清汝，潛返汀杭，意圖大舉。閩人昔切齒於李者，今恐將盡舉而移諸執事，甚爲我公惜也。公昔年返粤之先，閩人供其菲履資糧，始有今日。當時之意，正以公如以粤人治粤，我將以閩人治閩，政策相同，而後急難相助。公縱不我德，亦不當反以爲（？）。</p><p name="a5cb" id="a5cb" class="graf graf--p graf-after--p">今閩人自治之機，甫有芽蘖，客軍之在閩者，亦皆扶助民治，保境寗人，决不願向外發展，而公則陰助李氏，且嗾使王張，以擁李相號召，閩南列郡，將以公一念之誤，再見兵戎，恐公寒電所謂追剿叛軍者，將變爲扶植逃督也。夫李氏爲閩人共棄之獨夫，不知何以見愛於公，而誤蒙厚助。此後戰端一啓，李勝則閩永無自治之日，李敗則閩南亦化刼火之區，乃理必然，無待龜策。王張兩部，如拂閩人之公意，其結果亦難幸存。公如爲聯治主義，爲閩人情感計，宜正式聲明，此後决不助李，且望通電復王，勸其一致防李入寇，然後可釋閩人之疑，慰天下之望。度公尊重主義，愛惜名譽，必能俯從，否則陽標聯治之名，陰行植援之策，以鄰爲壑，爲虎作倀，則三戶亡臺，閩人亦不後於楚也云云。</p><p name="e27b" id="e27b" class="graf graf--p graf-after--p graf--trailing">《申報》1922.12.21<br><a href="https://ia804602.us.archive.org/29/items/shenbao-1922.12-347/1922.12%20-%20347%20-%2017900_text.pdf" data-href="https://ia804602.us.archive.org/29/items/shenbao-1922.12-347/1922.12%20-%20347%20-%2017900_text.pdf" class="markup--anchor markup--p-anchor" rel="nofollow noopener" target="_blank">https://ia804602.us.archive.org/29/items/shenbao-1922.12-347/1922.12%20-%20347%20-%2017900_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/200f06d13c7f"><time class="dt-published" datetime="2023-12-20T22:53:31.999Z">December 20, 2023</time></a>.</p><p><a href="https://medium.com/@NewCantonia/%E6%97%85%E6%BB%AC%E7%A6%8F%E5%BB%BA%E5%90%8C%E9%84%95%E6%9C%83%E8%87%B4%E9%99%B3%E7%82%AF%E6%98%8E%E9%9B%BB-200f06d13c7f" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>