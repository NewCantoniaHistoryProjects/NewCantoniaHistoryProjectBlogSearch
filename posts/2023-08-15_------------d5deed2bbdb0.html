<!DOCTYPE html><html><head><meta http-equiv="Content-Type" content="text/html; charset=utf-8"><title>佛山全鎮商團軍之血淚書</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">佛山全鎮商團軍之血淚書</h1>
</header>
<section data-field="subtitle" class="p-summary">
鳴呼！我佛山四萬餘煙戶，卅餘萬人民，此十日間竟供慘無人性之滇軍，生吞活剝，無所不用其極矣。按戶繳槍，則一而再，再而三，擄人勒贖，則百而千，千而萬，不足則更藉端搜檢，按圖拘捕，搜檢不已，劫掠乘之，拘捕未完，釘封隨至。藉曰團軍職員有罪，而槍已繳，團部已踞。與商店民居何涉？與店夥妻子何…
</section>
<section data-field="body" class="e-content">
<section name="010c" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="78b4" id="78b4" class="graf graf--h3 graf--leading graf--title">佛山全鎮商團軍之血淚書</h3><p name="7c4e" id="7c4e" class="graf graf--p graf-after--h3">鳴呼！我佛山四萬餘煙戶，卅餘萬人民，此十日間竟供慘無人性之滇軍，生吞活剝，無所不用其極矣。按戶繳槍，則一而再，再而三，擄人勒贖，則百而千，千而萬，不足則更藉端搜檢，按圖拘捕，搜檢不已，劫掠乘之，拘捕未完，釘封隨至。藉曰團軍職員有罪，而槍已繳，團部已踞。與商店民居何涉？與店夥妻子何涉？又與前任之職員何涉？更與未入團之商店住戶何涉？今竟剝蕉抽繭，層出不窮，務使此數十萬商民．宛轉呼號，流離失所，求生不能，求死不得而後快。</p><p name="f6d3" id="f6d3" class="graf graf--p graf-after--p">試問兩年來我佛山一鎮與廣三附近之供億滇軍者，何止千萬？今為避免廣州焚殺覆轍，保全鎮人士生命財產起見，忍氣吞聲，收隊開市，軍團兩方，經訂定辦法，乃趙委員常團長陳團長己允諒解於先，而羅旅長廷標，為推翻於後，於舊歷九月十八日，突入團部，遽轟守銜，恣搜財產，日夥僱無賴，遍佈鎮內，預備焚掠，幸我團軍愛鄉心重，茹痛斂避，使彼無可藉口以縱狂慾耳，否則佛鎮之慘，將甚於廣州矣。</p><p name="9dc7" id="9dc7" class="graf graf--p graf-after--p">既負屈退讓，而結果如此，夫復何言，今正襟為海內外同胞告曰，清初兩王入粵，粵人之被壓迫，尚不如此此次之甚。廣州之焚殺宰割，佛山之桎梏擄勒，一剛一柔，手段隨異，而被害則同，省佛害盡．將及四鄉，我粵人尚袖手旁觀，尚冀本人類互助之精神，為故鄰孑遺，一伸冤抑乎？又垂涕為鎮人士告曰，軍閥之惡，無分主客，均以我民為魚肉，彼為刀俎耳，我鎮人能斂手待斃乎？</p><p name="cfc2" id="cfc2" class="graf graf--p graf-after--p">打脫牙，和血吞，此六字者，乃曾湘鄉成功要訣。切勿灰心短氣，認賊作父，以隳我忠義鄉之人格，又戟指為一般虎倀社蠹告曰，爾等倚賴民賊，殘殺鄉土，此為爾等志得意滿之時，然禍福循環，因果不爽，天理不減，民意難侮，終有使汝等環待裁判之時，今先警告如有投變我鎮內一碑一石，勒抽我鎮人一絲一粟者，概不公認，事平必報以得當之法。嗟夫！鄭俠流民之圖，歸氏玄恭之曲，聞者傷心，見者流淚，同人等今欲無言，然始終不言，則防窮兇大憝，仍以三民五權之幌子，行其假共和真共產之毒計，蠱我海內外同胞於無窮期也。</p><p name="5ae2" id="5ae2" class="graf graf--p graf-after--p">佛山全鎮商團軍仝佈。</p><p name="57d9" id="57d9" class="graf graf--p graf-after--p graf--trailing">《廣東扣械潮》頁一五三</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/d5deed2bbdb0"><time class="dt-published" datetime="2023-08-15T20:13:48.979Z">August 15, 2023</time></a>.</p><p><a href="https://medium.com/@NewCantonia/%E4%BD%9B%E5%B1%B1%E5%85%A8%E9%8E%AE%E5%95%86%E5%9C%98%E8%BB%8D%E4%B9%8B%E8%A1%80%E6%B7%9A%E6%9B%B8-d5deed2bbdb0" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>