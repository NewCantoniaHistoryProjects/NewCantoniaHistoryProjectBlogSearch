<!DOCTYPE html><html><head><meta http-equiv="Content-Type" content="text/html; charset=utf-8"><title>袁帶致廣東父老書</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">袁帶致廣東父老書</h1>
</header>
<section data-field="subtitle" class="p-summary">
（澳門通訊）袁帶發佈一宣言，茲錄其原文如下：
</section>
<section data-field="body" class="e-content">
<section name="ed61" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="a782" id="a782" class="graf graf--h3 graf--leading graf--title">袁帶致廣東父老書</h3><p name="c8b3" id="c8b3" class="graf graf--p graf-after--h3">（澳門通訊）袁帶發佈一宣言，茲錄其原文如下：</p><p name="4a5e" id="4a5e" class="graf graf--p graf-after--p">吾粤父老昆仲姊妹均鑒，嗟乎！廣東至今日，靡爛極矣，誰爲爲之，執令致之，豈非吾父老昆仲姊妹放棄責任，有以致之耶？辛亥光復後，吾父老昆仲姊妹自以爲大仇已雪，大業告成，各高蹈引遠之思，以獵推賢讓能之譽，不知因此一着，鑄成大錯，遂使忘恩負義之傖夫，得以卵翼其信徒，拓充其暴力，託庇蘇俄，句結赤孽，蹂躪我土地，虔劉我同胞，土苴我財物，煽惑我青年學生。勞農工商，盲從冥行，供彼獸慾結晶之試驗，殺人流血不止也，賣國亡族不顧也，斯誠中國空前未有之奇禍。然吾粵爲革命策源地，不意今竟變爲不祥之地，此皆甘作赤倀之暴徒，欲逢其個人攘權奪利慾望，不惜舉中華民國無上主人翁，一等大百姓之生命財產，供厥犧牲，作彼獻媚赤俄之巴結品，不亦大可哀耶。向使同志，顧惜二百年來革命工作之艱難，手創共利之勞瘁，肩負中華民國主人翁之權責而監督之，雖白傖夫暴徒，盜權窃柄，無難立時糾正，投畀洪荒，乃吾至愛之父老昆仲姊妹，外博功成身退之名，內成放棄責任之實，既已置國事粵事於不聞不問，安怪彼赤倀之輩，跋扈跳梁，爲所欲爲，肆無忌憚，釀成各莊嚴寶貴之革命策源地，淪爲附庸赤俄之流氓化，其不即時化成猶太波斯之歸化與合併，猶屬不幸中之幸耳。嗟乎，誰爲爲之，執令致之，豈非我父老昆仲姊妹推賢議能之一念有以致之耶？雖然，前車己覆，來軫万遒，亡羊補牢，今猶未晚，帶忝爲國民一分子，恨暴黨之禍國，痛赤寇之憑陵，久欲聯合海内外同志，群策群力，共挽狂瀾，伏祈協力同心，一致救國，行見嶺南道上，制挺撻秦，珠海流中，激成光漢，區區流氓化之赤孽，又何難一鼓荡平哉？稁裝以俟，劍履其興，敢佈區區，伏新亮察，并頌義祺。</p><p name="ae72" id="ae72" class="graf graf--p graf-after--p">袁帶謹啓。</p><p name="5d7a" id="5d7a" class="graf graf--p graf-after--p graf--trailing">《討赤旬報》第5期<br><a href="https://drb-qa.nypl.org/read/8963494" data-href="https://drb-qa.nypl.org/read/8963494" class="markup--anchor markup--p-anchor" rel="nofollow noopener" target="_blank">https://drb-qa.nypl.org/read/8963494</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/a68f1efd1b55"><time class="dt-published" datetime="2024-01-02T21:39:49.983Z">January 2, 2024</time></a>.</p><p><a href="https://medium.com/@NewCantonia/%E8%A2%81%E5%B8%B6%E8%87%B4%E5%BB%A3%E6%9D%B1%E7%88%B6%E8%80%81%E6%9B%B8-a68f1efd1b55" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>