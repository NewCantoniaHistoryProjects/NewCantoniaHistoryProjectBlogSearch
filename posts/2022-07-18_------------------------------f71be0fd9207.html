<!DOCTYPE html><html><head><meta http-equiv="Content-Type" content="text/html; charset=utf-8"><title>粵維持會長通電全國 同心協力建設廣東 圖日滿華三國共存共榮</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">粵維持會長通電全國 同心協力建設廣東 圖日滿華三國共存共榮</h1>
</header>
<section data-field="subtitle" class="p-summary">
【廣州八日本報專電】
</section>
<section data-field="body" class="e-content">
<section name="782b" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="afe9" id="afe9" class="graf graf--h3 graf--leading graf--title">粵維持會長通電全國 同心協力建設廣東 圖日滿華三國共存共榮</h3><p name="1fe9" id="1fe9" class="graf graf--p graf-after--h3">【廣州八日本報專電】</p><p name="0b6e" id="0b6e" class="graf graf--p graf-after--p">於焦土抗戰論之餘燼中，而誕生之廣東治安維持會臨時委員會，以粵人治粵為目標，而圖著著開發治安，在日派遣當局全協力之下，難民之復歸，市街之再建等工作，無不盡可泣之努力，乃於八日有委員長呂春榮氏以下連名通電全國如左，略謂：</p><p name="70ca" id="70ca" class="graf graf--p graf-after--p">惟我廣東省之住民，久既苦於秕政，而各種苛捐雜稅，不遑枚舉，因此商工業無不蕭條，到處充滿嗟怨之聲，禍國家苦人民之事，未有甚於此者。自事變波及廣東後，要人等即攜巨額金逃走，而哀鴻遍野，復命黨軍將公共建築物破壞無遺，商店悉遭掠奪。廣東省民究何罪而罹此痛苦耶？</p><p name="07b9" id="07b9" class="graf graf--p graf-after--p">春榮等不得已為桑梓略盡綿薄，雖為日尚淺，而不勝辛苦，為努力復興廣東，而值此難局。茲為整理上為設立統一機關，名為“廣東治安維持會準備會”，一俟準備完竣後，即隱退讓賢，而遂初志，最初使廣州治安首先恢復，更順次進展於各縣，使省民得以恆久安居樂業。凡應改革者，無不起而改革，同心協力整頓，必期建設廣東，而圖日滿華共存共榮，春榮等不計個人利益，此心可質天日，尚望海內賢達，不吝指導，謹此通告，諸維鑑察。</p><p name="6ab4" id="6ab4" class="graf graf--p graf-after--p graf--trailing">青島新民報 1938.12.9</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/f71be0fd9207"><time class="dt-published" datetime="2022-07-18T03:30:15.883Z">July 18, 2022</time></a>.</p><p><a href="https://medium.com/@NewCantonia/%E7%B2%B5%E7%B6%AD%E6%8C%81%E6%9C%83%E9%95%B7%E9%80%9A%E9%9B%BB%E5%85%A8%E5%9C%8B-%E5%90%8C%E5%BF%83%E5%8D%94%E5%8A%9B%E5%BB%BA%E8%A8%AD%E5%BB%A3%E6%9D%B1-%E5%9C%96%E6%97%A5%E6%BB%BF%E8%8F%AF%E4%B8%89%E5%9C%8B%E5%85%B1%E5%AD%98%E5%85%B1%E6%A6%AE-f71be0fd9207" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>