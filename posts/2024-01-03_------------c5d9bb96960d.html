<!DOCTYPE html><html><head><meta http-equiv="Content-Type" content="text/html; charset=utf-8"><title>香港建築工會亦通電討赤</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">香港建築工會亦通電討赤</h1>
</header>
<section data-field="subtitle" class="p-summary">
香港建築工會亦通電討赤
</section>
<section data-field="body" class="e-content">
<section name="d90b" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="dd07" id="dd07" class="graf graf--h3 graf--leading graf--title">香港建築工會亦通電討赤</h3><p name="9a4b" id="9a4b" class="graf graf--p graf-after--h3">香港建築工會亦通電討赤</p><p name="66b3" id="66b3" class="graf graf--p graf-after--p">▲工人覺悟之一班</p><p name="154a" id="154a" class="graf graf--p graf-after--p">討赤旬報公鑒：我國自共產黨發生後，密受赤俄金錢運動。少年氣盛之學生，與腦筋簡單之工人，陽借愛國美名，陰行利用狡計，學生工人，愛國心重，動於感情，罷工罷課，風潮劇烈，于今一年餘矣。然以港粵一隅而論，所謂愛國者，實效安在，祇見赤俄勢力，繼續增高，操縱全粵之軍權政權，全粵土地，不啻變爲赤俄屬土，愛國者固如是乎，國以民為本，未有忍心犧牲其民，而言愛國者也。</p><p name="3d06" id="3d06" class="graf graf--p graf-after--p">今粵省之精華在香港，而所謂廣州政府者，受赤俄之指揮，一面誣衊商人，爲帝國主義走狗，一面挑撥工人，以打倒資本階級。遂令八十餘年粤人辛苦經營造成之香港商務，爲赤俄區區數百萬之賄賂，而敗壞之。愛國者固如是乎。（中畧）今香港商務，粵省精華之所在也，其商業人材，不祇探險先鋒隊，亦大本营之中堅也，乃所謂廣州政府者，輒曰犧牲之。</p><p name="ca37" id="ca37" class="graf graf--p graf-after--p">嗚呼！此言惟赤俄宜出諸口耳，曾謂中國人，而能出諸口乎？曾謂粵人，而能出諸口乎？曾謂政府，而能出諸口乎？是明明表暴其受赤俄指揮，甘心賣國耳。今一年之中，香港華人商務之被其犧牲者，爲數之鉅，不可思議。據最近資產家所調查，香港不動產業，約值十餘萬萬，而屬諸華人者，十之七八。自經風潮後，物業跌價，而華人產業，無形中已損失過半矣。又據銀行家所調查，香港華人商店，約一萬五千家，平均每家資本約在三萬元，自經風潮後，虧折停頓，平均亦去其資本一半矣。前清甲午喪師，賠款二萬萬，庚子八國聯軍破京城，賠款四萬萬。而中國因以不國，此六萬萬者，尚全國任之，且分年攤賠，至今未了也。今則以香港華商獨力任之，且在此一年之中，其損失竟合甲午庚子兩大賠而過之，是使中國再喪師，再破國也。共產黨人，受赤俄區區三百萬之賄賂，竟忍心斷喪國家元氣，至此，與愛國背道而馳。</p><p name="47d9" id="47d9" class="graf graf--p graf-after--p">惜乎我腦筋簡單之工人，尙冥然罔覺，多受其欺，不自知其爲赤俄帝國主義之走狗，而反以帝國主義走狗污衊商人。不自知其中赤俄之毒計，釀成階級戰爭，而反以打倒資本階級爲得意，敝會同人，惄焉憂傷，用不憚揭破共產黨賣國之奸謀，期望我良好工友之覺悟，自今以往，宜認識愛國塗徑，無偏於感情，受赤俄走狗所欺，自今以往，宜審察國情，無激成勞資恶感，以顛覆國命。自今以往，宜知香港爲全粵商業精華，無附和赤俄走狗，倡言犧牲。自今以往，宜固結團體，爲有益於國家，有益於社會，有益於自身之事業，無受赤俄赳狗利用，以虚費光陰，損失金錢，戕賊精神。敝會同人不敏，知識淺薄，不能陳高妙精深之義，謹以一年來所感受之痛苦，盡情傾吐，望我至親至愛之工友，至親至愛之國人悉心細察，則幸甚焉。</p><p name="c015" id="c015" class="graf graf--p graf-after--p">香港九龍建築工業聯合總會會長何其武暨同人等叩。虞印。</p><p name="fa19" id="fa19" class="graf graf--p graf-after--p graf--trailing">《討赤旬報》第6期<br><a href="https://drb-qa.nypl.org/read/8963491" data-href="https://drb-qa.nypl.org/read/8963491" class="markup--anchor markup--p-anchor" rel="nofollow noopener" target="_blank">https://drb-qa.nypl.org/read/8963491</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/c5d9bb96960d"><time class="dt-published" datetime="2024-01-03T22:06:25.435Z">January 3, 2024</time></a>.</p><p><a href="https://medium.com/@NewCantonia/%E9%A6%99%E6%B8%AF%E5%BB%BA%E7%AF%89%E5%B7%A5%E6%9C%83%E4%BA%A6%E9%80%9A%E9%9B%BB%E8%A8%8E%E8%B5%A4-c5d9bb96960d" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>