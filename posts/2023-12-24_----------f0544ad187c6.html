<!DOCTYPE html><html><head><meta http-equiv="Content-Type" content="text/html; charset=utf-8"><title>共黨蹂躪瓊崖之慘狀</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">共黨蹂躪瓊崖之慘狀</h1>
</header>
<section data-field="subtitle" class="p-summary">
黄埔軍校瓊籍生請纓回鄉靖難…
</section>
<section data-field="body" class="e-content">
<section name="6033" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="4501" id="4501" class="graf graf--h3 graf--leading graf--title">共黨蹂躪瓊崖之慘狀</h3><p name="7e6d" id="7e6d" class="graf graf--p graf-after--h3">黄埔軍校瓊籍生請纓回鄉靖難 <br>廣州通信：海陸豐之共黨肆禍，已漸爲各方所注意，政府亦以其蔓延潮屬，决派兵往剿。惟瓊崖共黨肆毒不亞於海陸豐，其慘狀外間知者尙鮮，即政府亦無進剿之計劃，遂致任其蔓延，全島十三縣已無一完土，緣駐瓊崖防軍祗有第十一師三十三團，力量單薄，月前曾規定剿共辦法，一面清查户口，協助各鄉組織鄉民自衞團，以杜共黨來侵，一面又組織宣傳隊，隨軍分東西南三路出發，指導鄉民聯拒共黨。顧該團僅有四營五隊，以一營留駐府城海口，其餘雖盡量出發，亦患不敷分配，共黨反往往乘隙來襲，勢日披猖。</p><p name="7a27" id="7a27" class="graf graf--p graf-after--p">近省黨部據萬寗縣黨部呈報，謂該縣縣長曾子琴於去冬挾欵潛逃後，縣政無人主持，共黨乘勢先後佔領第一·二·三·四各區，遇屋即焚，逢人便殺，民衆流離失所，慘不忍言。又文昌縣黨部來電稱，縣屬東西北三區各巿鎮各鄉村早被共黨焚刦姦淫，捕人放牛，民衆流難，扶老携幼，慘無天日。拒南區近亦被共黨百餘人攻入，焚殺行爲，無惡不作。又崖縣黨部改選委員會呈稱，該縣第三區被共黨於去月十五日攻陷，第二區又於二十五日被攻陷，焚燬商店民居千數百間，殺斃良民百數十人，流離失所者不計其數。共黨到處宣傳共産。第一區亦岌岌可危，又該縣縣長王鳴亞亦電呈省政府報告二三區失陷情形，且謂共黨近復聲言來攻縣城，故一般商民一日數驚云云。陵水縣留省學會亦聯吾省府謂該縣城已被共黨攻佔，請即派兵往剿。政府對此，尙無具體防剿計劃。惟省黨部於十五日第二十一次會議時，委員馮天如曾提議函請省政府及籌賑總處撥欵往瓊崖賑濟難民。該提案謂，瓊崖共禍，瀰漫經年，如文昌·萬寗·會樂·陵水諸邑，共匪毒燄，再接再厲，人民之死於酷殺，村鎮之淪爲荒坵，日有所聞，實難數計。其幸脫危險者，則扶老携幼，露宿風餐。據查海口一埠，擁擠難民至萬餘之多，類皆無家可歸，其情狀之悲慘，實比海陸豐爲尤甚，應請政府急籌賑濟，以重民命云云。</p><p name="8a79" id="8a79" class="graf graf--p graf-after--p">聞瓊崖共軍之組織，多以婦女爲先鋒，又有鈎鐮隊、大刀隊之分。各司令官多以共黨首領之妻充當，隊員則爲受其威脅之貧家婦女，因共黨策略，欲以此掩飾軍隊及民團自衛隊之耳目，使其不加注意。如日前圍攻文昌縣屬東閣鎮時，駐軍聞訊馳援，驟見多數婦女，疑爲難民，未加防範，及至相近，突被婦女衝鋒，始知爲共黨之婦女隊。至婦女隊所過，皆由共黨下令，由婦女隊放火，此項婦女隊約有千餘人，現黄埔軍校瓊籍學生不忍桑梓塗炭，特發出通電，請纓回鄉討伐，該電略謂：</p><p name="80f0" id="80f0" class="graf graf--p graf-after--p">瓊崖孤懸海外，交通梗阻，清黨以來，西披叛徒如王文明楊善集柯嘉予馮平羅文淹陳垂斌許俠夫周逸等，因未弋獲，致誘惑農軍，勾結土匪，以爲工具，厲行殺人放火政策，姦淫搶掠無所不爲，始則肆毒文昌瓊山瓊東樂會等縣，繼則蔓延於萬寗陵水澄邁定安，今則全瓊皆入漩渦，建立蘇維埃政府，實行共産公妻主義，且更大張告示，男子旅外限期六個月回家，否則焚燬家屋，迫鄉民針刺赤軍二字於臂上，不從者殺，脅小童老婦，驅之放哨打仗，青年婦女輪流奸淫。文昌各巿鎮被殺者幾千人，焚屋萬餘家，瓊山之三江墟全墟被焚計舗户三百餘間，陵水縣城及各鄉鎮被焚二千餘户，崖縣被焚屋宇亦千餘座，他如瓊東樂會定安儋縣所遭之慘亦略相同。因此稍有財産者逃命港澳南洋，貧窮者匿避山林，無家可歸，流離失所。同人等投身黨校，爲民先鋒，爲黨國前途計，爲鄉邦利害計，夙夜徬徨，憂心若擣，爰於五日在校召集同鄉開討共救瓊大會，誓以鐵血護桑梓，請纓討伐，務期早日掃蕩妖氛云云。（二月二十日）</p><p name="9291" id="9291" class="graf graf--p graf-after--p graf--trailing">《申报》1928.3.2<br><a href="https://ia904604.us.archive.org/30/items/shenbao-1928.03-53/1928.03%20-%2053%20-%2019740_text.pdf" data-href="https://ia904604.us.archive.org/30/items/shenbao-1928.03-53/1928.03%20-%2053%20-%2019740_text.pdf" class="markup--anchor markup--p-anchor" rel="nofollow noopener" target="_blank">https://ia904604.us.archive.org/30/items/shenbao-1928.03-53/1928.03%20-%2053%20-%2019740_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/f0544ad187c6"><time class="dt-published" datetime="2023-12-24T21:44:39.981Z">December 24, 2023</time></a>.</p><p><a href="https://medium.com/@NewCantonia/%E5%85%B1%E9%BB%A8%E8%B9%82%E8%BA%AA%E7%93%8A%E5%B4%96%E4%B9%8B%E6%85%98%E7%8B%80-f0544ad187c6" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>