<!DOCTYPE html><html><head><meta http-equiv="Content-Type" content="text/html; charset=utf-8"><title>粵省瓊崖饑荒，饑民聯羣結隊掠食，地方法團籲請賑濟</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">粵省瓊崖饑荒，饑民聯羣結隊掠食，地方法團籲請賑濟</h1>
</header>
<section data-field="subtitle" class="p-summary">
廣州通信、粤省瓊崖島、本屬天然物産富饒之區、徒以政府不知開發、且歴年共匪爲患、政地方貧瘠、幸尙有出外僑民、每年匯回欵項不少、該鳥經濟、得以挹注、惟年來南洋商業衰落、失業華僑、紛紛返藉、社會經濟、大受打撃、去年該鳥更受颶風爲災、農作盡被摧毁、今年又値奇旱、春耕失時、於是各縣農民賣妻…
</section>
<section data-field="body" class="e-content">
<section name="9da0" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="e624" id="e624" class="graf graf--h3 graf--leading graf--title">粵省瓊崖饑荒，饑民聯羣結隊掠食，地方法團籲請賑濟</h3><p name="d21c" id="d21c" class="graf graf--p graf-after--h3">廣州通信、粤省瓊崖島、本屬天然物産富饒之區、徒以政府不知開發、且歴年共匪爲患、政地方貧瘠、幸尙有出外僑民、每年匯回欵項不少、該鳥經濟、得以挹注、惟年來南洋商業衰落、失業華僑、紛紛返藉、社會經濟、大受打撃、去年該鳥更受颶風爲災、農作盡被摧毁、今年又値奇旱、春耕失時、於是各縣農民賣妻鬻子、甚有聯羣結隊、搶掠食物、如瓊山縣屬第四區、某村農民、携帶妻兒聯袂出外乞食者、凡三百名、是項饑民、逢農園卽入、挖取芋薯等雜糧充饑、情形極慘、海口市商會觀此情况、昨特來電籲請當道賑濟、原電文云：「廣州分送第一集團軍總司令陳，省主席林鈞鋻、瓊崖饑荒日甚、死亡相屬、或結隊搶食、影響治安、乞迅撥欵交綏靖委員酌發各縣救濟、不勝迫切待命之至、海口市商會主席唐品三 叩」</p><p name="832c" id="832c" class="graf graf--p graf-after--p">又瓊屬澄邁縣長李佐炘·及防軍團長王定華、聯電省府及總部云：「澄屬去年風災、收成極歉、本年奇旱、雜糧失收、饑民無告、輒有麕至田園强取食物、而物主無法制止、并有多人强入家屋求食不去者、内中尤以第一第二第五區爲甚、佐炘經挪倉捐、督筋商會凑欵千餘元、先辦平縣、并分别呈請撥欵在案、萬不得已、擬懇鈞座俯賜鑒核、准暫由省庫或其他賑欵、撥毫銀二萬元下縣、由職等會同各法園組委員會保管、刻日購米榖雜糧、分别平糶賑恤、如蒙照准、懇電海口分金庫、就近撥交、以免延滯、此項借欵、事後仍當由保管委員會在地方凑足、於八月内如數繳還」云云、但未諳陳濟棠等對此、能慨然救濟否耳、（四月十七日）</p><p name="aa62" id="aa62" class="graf graf--p graf-after--p graf--trailing">《申報》1934.4.24<br><a href="https://ia804604.us.archive.org/31/items/shenbao-1934.04-105/1934.04%20-%20105%20-%204921916_text.pdf" data-href="https://ia804604.us.archive.org/31/items/shenbao-1934.04-105/1934.04%20-%20105%20-%204921916_text.pdf" class="markup--anchor markup--p-anchor" rel="nofollow noopener" target="_blank">https://ia804604.us.archive.org/31/items/shenbao-1934.04-105/1934.04%20-%20105%20-%204921916_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/7ee18ae0c480"><time class="dt-published" datetime="2023-12-24T22:35:01.549Z">December 24, 2023</time></a>.</p><p><a href="https://medium.com/@NewCantonia/%E7%B2%B5%E7%9C%81%E7%93%8A%E5%B4%96%E9%A5%91%E8%8D%92-%E9%A5%91%E6%B0%91%E8%81%AF%E7%BE%A3%E7%B5%90%E9%9A%8A%E6%8E%A0%E9%A3%9F-%E5%9C%B0%E6%96%B9%E6%B3%95%E5%9C%98%E7%B1%B2%E8%AB%8B%E8%B3%91%E6%BF%9F-7ee18ae0c480" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>