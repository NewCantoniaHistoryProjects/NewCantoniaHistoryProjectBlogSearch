<!DOCTYPE html><html><head><meta http-equiv="Content-Type" content="text/html; charset=utf-8"><title>新民叢報《捫虱談虎錄》專欄之評論《新廣東》</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">新民叢報《捫虱談虎錄》專欄之評論《新廣東》</h1>
</header>
<section data-field="subtitle" class="p-summary">
錄自《新民叢報》14號，第55～56頁，1902年8月18日，作者：憂患余生生（即韓文舉）
</section>
<section data-field="body" class="e-content">
<section name="9c39" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="44a0" id="44a0" class="graf graf--h3 graf--leading graf--title">新民叢報《捫虱談虎錄》專欄之評論《新廣東》</h3><p name="f5c4" id="f5c4" class="graf graf--p graf-after--h3">錄自《新民叢報》14號，第55～56頁，1902年8月18日，作者：憂患余生生（即韓文舉）</p><p name="a4d7" id="a4d7" class="graf graf--p graf-after--p graf--trailing">吾聞吾友太平洋客，著一《新廣東》，則怒之曰：“中國者中國之中國也，新則俱新，舊則俱舊，存則俱存，亡則俱亡，而何新甲省新乙省之可言？廣東人自知其廣東，自私其廣東，浸假而他省尤而效之，而各自知焉、自私焉，則憂他人瓜分我之不速，而先自瓜分乎？”新廣東出版，受而讀之，其緒論之末簡云：“夫治公事者不如治私事之勇，救他人者不如救其家人親戚之急，愛中國者不如愛其所生省份之親，人情所趨，末如何也。故窺現今之大勢，莫如各省先行自圖自立，有一省為之倡，則其餘各省，爭相發憤，不能不圖自立。各省既圖自立，彼不能自立之省，必歸併於能自立之省。省省自立，然後公議建立中國全部，總政府於各省政府之上，如日耳曼聯邦、合眾國聯邦之例，即謂全中國自立可也。此之注意，有四者焉：一因人心視其生省份之親切，易於鼓舞；二因專力一省，易為措置；三因一省自立，各省得以感動奮起，不致如泛言中國，各存觀望而無實志；四因一省自立即為中國自立，人人視其省為中國之土地，而圖自立，則視此中國，自為切實，將來聯合，亦自容易。有是四者，故一省自立之說，不可不大明也。吾廣東人，請言自立自廣東始。”吾讀至是，乃大服。吾願楚人謀新楚，蜀人謀新蜀，吳人謀新吳，越人謀新越，甌人謀新甌，乃至燕、齊、秦、晉、滇、黔。各謀所以自新，吾中國或者終為中國人之中國乎？<br>問者曰：“新之者，非恃筆也，舌也。使著一書而即新一省，則人人其能新之矣。”應之曰：“不然，言論者，實事之聲先也。雞鳴而天曙，鳴之時雖非曙之時，然去曙不遠矣。若‘新廣東’者，毋亦廣東之晨雞乎？嘐嘐矣，喔喔矣，聞而起舞者其有人矣。”</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/701d8e032b2"><time class="dt-published" datetime="2018-11-13T02:48:12.940Z">November 13, 2018</time></a>.</p><p><a href="https://medium.com/@NewCantonia/%E6%96%B0%E6%B0%91%E5%8F%A2%E5%A0%B1-%E6%8D%AB%E8%99%B1%E8%AB%87%E8%99%8E%E9%8C%84-%E5%B0%88%E6%AC%84%E4%B9%8B%E8%A9%95%E8%AB%96-%E6%96%B0%E5%BB%A3%E6%9D%B1-701d8e032b2" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>