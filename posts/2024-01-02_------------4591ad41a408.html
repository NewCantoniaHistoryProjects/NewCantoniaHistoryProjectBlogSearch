<!DOCTYPE html><html><head><meta http-equiv="Content-Type" content="text/html; charset=utf-8"><title>廣東反赤潮州同志會宣言</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">廣東反赤潮州同志會宣言</h1>
</header>
<section data-field="subtitle" class="p-summary">
赤黨之禍我粵也，二載于茲矣，綜其野心暴行，陰賊險狠，酷虐貪殘，爲古今中外未有之慘劇，然而推原禍始，不禁太息痛恨於我國之暴民領袖，貪彼酖毒，引狼入室，甘心賣國，認賊作父者，有以階之厲也。
</section>
<section data-field="body" class="e-content">
<section name="8610" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="8895" id="8895" class="graf graf--h3 graf--leading graf--title">廣東反赤潮州同志會宣言</h3><p name="e31f" id="e31f" class="graf graf--p graf-after--h3">赤黨之禍我粵也，二載于茲矣，綜其野心暴行，陰賊險狠，酷虐貪殘，爲古今中外未有之慘劇，然而推原禍始，不禁太息痛恨於我國之暴民領袖，貪彼酖毒，引狼入室，甘心賣國，認賊作父者，有以階之厲也。</p><p name="e2e2" id="e2e2" class="graf graf--p graf-after--p">蓋赤俄浪人，自列甯死後，知馬克斯主義失敗，新經濟政策難行，斯拉夫人已肉盡筋殘，無可再飽饒物，遂思移禍隣邦，冀肆鯨吞蠶食，歐美諸國，悉彼狡謀，極力防拒，且內無奸宄，外患難侵，不至遭其流毒。</p><p name="dca2" id="dca2" class="graf graf--p graf-after--p">我粤不幸，頻年內爭，滿地干戈，人心浮動，一般失意武人無聊政客之後，所宣示不籌餉，不苛捐，禁烟禁賭，嘗幾何時，口血未乾，而所有苛捐虐政，爲全粤所有者，姑不贅言，獨於全省公債五百萬，我潮則勒至二百萬。全省厘金，照舊征收，我潮則特增加五花會，流毒害及婦孺，各屬皆無特令。我潮認餉開設，錢櫃當餉，藉名預征，勒借逾於數年，房捐租稅，藉稱北伐，勒借逾於數月，復有臨時借款，迭百數十萬，吮脂吸髓，鏟刮靡遺。更縱農團抗租，普甯等縣，致釀鬥殺，汕頭糾察隊，横行擾亂，形同鎖港。囘國外洋僑胞，多方詐勒，呼籲無門，幾至交通斷絕。復嗾堤工局，擅賣海垣以與日商，喪權辱國，摧陷學務，委任奸商，在汕設立省銀行，雖一毫二毫之微，亦濫發紙幣，擣亂金融，貽害商務，以上縷列，特其大概。</p><p name="01d8" id="01d8" class="graf graf--p graf-after--p">至於苛虐謊謬之點，實非筆墨所能形容，哀我潮人，何辜於赤，而竟慘遭蹂讚，一至於此。易曰，履霜堅冰，其來也暂，皆因我潮人素稱富庶，民俗純厚，各營生業，無團結力，故赤黨視爲可欺，如取如携，並以我潮汕地方，爲其試驗共產之場所。我潮人乎！我潮人乎！前車已覆，來軫方道，幕燕釜魚，危在旦夕，若不急起振奮，結大團體，文人則口誅筆伐，宜其罪恶，武人則執盾前驅，務滅朝食，富人則毀家紓難，輸財助軍，合全力以排此如蛇蝎如疫蟲之赤化，竊恐未來之禍，億倍於日前，產業妻孥，將爲人所瓜分，生命軀売，將為人所鞭撻，啼饑號寒，流離輾轉之白俄慘狀，將爲我人必經之階級。</p><p name="9a3d" id="9a3d" class="graf graf--p graf-after--p">言念及茲，睚眦靈裂，同人等義憤填胸，熱血潮湧，爰組本會，聲罪致討，雖奮發於一隅，矢盡力以救國，會當追隨同志，黎穴擒渠，掃清赤孽，但本會宗旨，既已標明，嗣進行方畧，尤應表示，茲以三事，與我父老昆季約：</p><p name="f7e6" id="f7e6" class="graf graf--p graf-after--p">一、本會以宣傳爲前驅，以武力爲後盾，編練勁旅，號討赤軍，爲根本滅赤之準備。</p><p name="cee0" id="cee0" class="graf graf--p graf-after--p">二、滅赤成功後，與我父老昆季，積極爲地方自治之實行。</p><p name="6b4b" id="6b4b" class="graf graf--p graf-after--p">三、凡赤黨所有虐政苛捐，盡行取銷，以舒人民痛苦，而養地方元氣。</p><p name="e0a4" id="e0a4" class="graf graf--p graf-after--p">本此三事，以爲標準，雖經艱危，誓必貫澈所望，我父老昆季，不吝敎言，南針時賜，俾資率循。各屬同志，群起響應以救家郷，以救省國。本會同人，馨香祝之。謹此宣言，伏新亮察。</p><p name="af66" id="af66" class="graf graf--p graf-after--p">廣東反赤潮州同志會宣言。</p><p name="9d8d" id="9d8d" class="graf graf--p graf-after--p graf--trailing">《討赤旬報》第4期<br><a href="https://drb-qa.nypl.org/read/8963490" data-href="https://drb-qa.nypl.org/read/8963490" class="markup--anchor markup--p-anchor" rel="nofollow noopener" target="_blank">https://drb-qa.nypl.org/read/8963490</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/4591ad41a408"><time class="dt-published" datetime="2024-01-02T19:41:41.033Z">January 2, 2024</time></a>.</p><p><a href="https://medium.com/@NewCantonia/%E5%BB%A3%E6%9D%B1%E5%8F%8D%E8%B5%A4%E6%BD%AE%E5%B7%9E%E5%90%8C%E5%BF%97%E6%9C%83%E5%AE%A3%E8%A8%80-4591ad41a408" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>