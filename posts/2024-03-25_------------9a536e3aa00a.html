<!DOCTYPE html><html><head><meta http-equiv="Content-Type" content="text/html; charset=utf-8"><title>呂春榮：再告粵籍袍澤書</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">呂春榮：再告粵籍袍澤書</h1>
</header>
<section data-field="subtitle" class="p-summary">
https://commons.wikimedia.org/w/index.php?title=File:NLC416-11jh004479-56890_%E5%91%82%E5%89%AF%E5%A7%94%E5%93%A1%E9%95%B7%E8%A8%80%E8%AB%96…
</section>
<section data-field="body" class="e-content">
<section name="8501" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="89f8" id="89f8" class="graf graf--h3 graf--leading graf--title">呂春榮：再告粵籍袍澤書</h3><p name="a847" id="a847" class="graf graf--p graf-after--h3">天風怒號，狂濤洶湧，兩年來禹域神州，悉為硝氣所磅礴籠罩，驟從世界史册上加一頁東亞瀰天浩刦之紀錄，吾不知後之人，展卷平章，將何以功罪吾人也！天地之大德曰，生。孫總理對國民革命之最終目的，在實現民生主義，而諸袍澤今茲盲抗不已，以我與友邦戰士，互擲生命而無悔者果有更高之陳義乎？如日無之，則請再進一言爲我親愛之粤籍袍澤告：</p><p name="1d0c" id="1d0c" class="graf graf--p graf-after--p">夫佳兵不詳，古人既已先我言之。吾國連年內戰，喘息未定，親仁善隣，不遑寧處，既非有積世不可解之寃（？），又非有雙方不可息之糾紛，乃必因小積，亂大謀，棄和平，訴武力，殘民以逞，則吾人及今囘首，應亦自咎其失策。試問鼎革以來，吾國內政建設，諸待籌措，雖有一切急進之計劃，而皆在着手之初期，萌（？）者有之，未成熟者有之，間或一二畧呈效果者，又未能深根固蒂，其足以供應軍事之動員，支持抗戰之力量者，果何在哉。</p><p name="41a6" id="41a6" class="graf graf--p graf-after--p">經讓一步以言戰，亦當求可以資為戰守之具，審慎量度，有制勝之算，以自立於不敗之地，然後乃可出於一戰，奚容張脈奮興，空言兒戲，陷國事於不可為。且兵法知己知彼，乃能百戰百勝，茲既不為彼此實力之比校與攷慮，貿然操戈相向，而但以我袍譯血肉當其衝，迁孰甚焉！夫我輩軍人，亦能以身許國，復何惜此七尺之軀，若謂非是即無以救民救國，則犧牲之何辭，但有和平坦途，而又乏積極奮鬥之配備，乃徒美其名曰以我作血肉長城，則誠不能不大聲疾呼，以出我袍澤於迷津者矣！諸君去迷途未遠，及今覺察猶未晚也，試一清夜捫心，必有恍然自失，而思有以自處，庶無負此愛國救民之昂藏驅體耳。用是不嫌詞費，（？）陳一二，藉與我袍澤商權之。</p><p name="e63e" id="e63e" class="graf graf--p graf-after--p">詩不云乎？「兄弟鬩于牆，外禦其侮。」中日同種同文，復同立國於東亞，儼然兄弟之邦，事態或偶有牴牾之時，而意見必無永久參商之理，傳所謂「輔車相依，唇亡齒寒」者，居于民族爭生存之時代則尤信。揣重慶政府，惑於遠交近攻之說，以是而親英蘇以自固，不知比較的言之，英未必真親，而蘇亦無可親，若自嚴格言之，英俄皆不可親，亦不可恃以為支撐危局以抗我兄弟之邦也。況英蘇之親，非有厚於我，其意無非促吾黃種之殘殺，而其赤白兩色侵畧張本已耳，彼則隔山觀火，將盛宴謳祝其借刀殺人之成功，漁人在後，則我袍澤之披堅執銳，以度彼塹壕生活也，亦奚以為哉？惟天下事實勝於雄辯，吾人且冷靜觀察日軍所入之地區，實行中日親善，而協助努力等。態度之和平，有非吾人所及料，則其初非有意於與我為敵也，可知彼所敵者，共產軍耳，蔣閥耳，今諸袍澤以重慶政府為泰山，遂以親俄故而召共亂，更以聯共故殆人口實，由是釀成兵連禍結，無有已時，是皆由親俄以致聯共，由聯共以啓防共者之惡感。此爲必然之途徑，夫日之所敵者，為共產軍，及蔣閥，前言之矣；我粵籍袍澤，原未嘗不承認共產主義為邪說，而何以甘與其徒爲伍乎？此為余所百思不得其解，而望諸袍澤之早為覺悟，而有以力圖自拔也。</p><p name="9fa0" id="9fa0" class="graf graf--p graf-after--p">今天重慶政府戰時之經濟力量，其賴以支撑着厥爲英國，此次源源借款以供戰費，特如豪賭者之借債，教火者之抱薪，倘東亞戰禍日益延長，則生靈既有塗炭之憂即幸而在鋒鏑餘生之國民，乃無端而負此盈千累萬為自殘同種之戰債於日後，其爲苦痛豈可勝言！平心論之無論英也，俄也，其所謂親我者純以經濟操從其後，而我乃甘心一為女傀儡其不智不亦甚耶，願我請袍澤無再為其所愚，則東亞前途之光明實有限於諸君之力為不少，況汪精衛先生云：“和平有希望，而和平條件，無害於國家之獨立自由，則當言和平” 願我袍澤深長思之！</p><p name="4183" id="4183" class="graf graf--p graf-after--p graf--trailing"><a href="https://commons.wikimedia.org/w/index.php?title=File:NLC416-11jh004479-56890_%E5%91%82%E5%89%AF%E5%A7%94%E5%93%A1%E9%95%B7%E8%A8%80%E8%AB%96%E9%9B%86.pdf&amp;page=41" data-href="https://commons.wikimedia.org/w/index.php?title=File:NLC416-11jh004479-56890_%E5%91%82%E5%89%AF%E5%A7%94%E5%93%A1%E9%95%B7%E8%A8%80%E8%AB%96%E9%9B%86.pdf&amp;page=41" class="markup--anchor markup--p-anchor" rel="nofollow noopener" target="_blank">https://commons.wikimedia.org/w/index.php?title=File:NLC416-11jh004479-56890_%E5%91%82%E5%89%AF%E5%A7%94%E5%93%A1%E9%95%B7%E8%A8%80%E8%AB%96%E9%9B%86.pdf&amp;page=</a>38</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/9a536e3aa00a"><time class="dt-published" datetime="2024-03-25T15:24:38.774Z">March 25, 2024</time></a>.</p><p><a href="https://medium.com/@NewCantonia/%E5%91%82%E6%98%A5%E6%A6%AE-%E5%86%8D%E5%91%8A%E7%B2%B5%E7%B1%8D%E8%A2%8D%E6%BE%A4%E6%9B%B8-9a536e3aa00a" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>