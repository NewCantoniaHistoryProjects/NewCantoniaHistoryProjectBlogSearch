<!DOCTYPE html><html><head><meta http-equiv="Content-Type" content="text/html; charset=utf-8"><title>廣東地方自治研究錄虛</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">廣東地方自治研究錄虛</h1>
</header>
<section data-field="subtitle" class="p-summary">
番禺梁慶桂
</section>
<section data-field="body" class="e-content">
<section name="d498" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="7431" id="7431" class="graf graf--h3 graf--leading graf--title">廣東地方自治研究錄序</h3><p name="57c6" id="57c6" class="graf graf--p graf-after--h3">番禺梁慶桂</p><p name="7476" id="7476" class="graf graf--p graf-after--p">天下大势，有宪法之国国恒强，无宪法之国国恒弱。英伦发轫于始，德法接踵于后，而瑞典，而葡萄牙比利时则继之，而日本则又继之，俄窘于辽东之役，则又继之。大地抟抟时局攙攙，此亦天运一大转机哉。</p><p name="0452" id="0452" class="graf graf--p graf-after--p">今天子下明诏，定立宪。寰海萌庶，延颈望治。于是天津首创地方自治研究所，江苏设立预备立宪公会，若闽若吉若鄂，以次递举，而吾粤阙焉未讲，是则士夫之责也。夫自治之学理、之法则，不析其绪，无以尽通变之宜，不正其轨，无以杜陵替之渐，紊焉则谬，悖焉则乱，其大较然矣。顾欧瀛诸政治家，或偏注政府，或责重社会，其立说互有异同，即其所谓折衷至当者，亦有宜彼不宜此之病。且中外异势，国力民质异致，挈他族之成法，证吾国之土俗，必有鑿枘而不相入者。叩槃扪烛，刻舟膠柱，徒取诟耳。粤东滨大海，宅南交为东南一大都会。当乾嘉盛时，通商互市，海船鳞萃，百货骈集。故开通风气为最先，讲求外国之情势为最习，时会变迁风俗頽靡，跅弛之士，辄拾西俗之唾余，以阴纵其诡，随之术而詖辞邪说，遂横决而莫有纪极，以云自治固忧时者，所惄焉，伤之者也。</p><p name="e0b3" id="e0b3" class="graf graf--p graf-after--p graf--trailing">爰合同人组织斯社，以研考宪法为体，以编辑地方之政治，调査地方之政俗，为用立社省会定总汇也。联合各府、州、县，期普及也。外达于京省仕宦，远布于五洲华侨，则又广智识资切磋也。易曰探赜致远，孟子曰：经正民兴，其以维世道而正人心，以仰副朝廷期望之意，而肩国民之责任者，其在此乎。柳氏宗元有言，视都知野，视野知国，视国知天下，则斯举也。殆合群进化嚆矢欤。爰述其缘起缀于简。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/83f4cb00b071"><time class="dt-published" datetime="2021-11-12T14:32:43.721Z">November 12, 2021</time></a>.</p><p><a href="https://medium.com/@NewCantonia/%E5%BB%A3%E6%9D%B1%E5%9C%B0%E6%96%B9%E8%87%AA%E6%B2%BB%E7%A0%94%E7%A9%B6%E9%8C%84%E8%99%9B-83f4cb00b071" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>