<!DOCTYPE html><html><head><meta http-equiv="Content-Type" content="text/html; charset=utf-8"><title>粵空軍人員 黃志剛等通電 反對陳李白異動</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">粵空軍人員 黃志剛等通電 反對陳李白異動</h1>
</header>
<section data-field="subtitle" class="p-summary">
（香港）…
</section>
<section data-field="body" class="e-content">
<section name="753f" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="0e4d" id="0e4d" class="graf graf--h3 graf--leading graf--title">粵空軍人員 黃志剛等通電 反對陳李白異動</h3><p name="7bc4" id="7bc4" class="graf graf--p graf-after--h3">（香港） <br>粵空軍人員黃志剛等四十餘人反對陳李白異動、六日發出通電云、急中央黨部、國民政府、軍事委員會、各院部、各省市黨部政府、各路總指揮部、各報館、各社團公鑒、吾國不幸、頻來外受暴日之侵陵、內遭共匪之蹂躪、民生國計、日見凋殘、尙幸中央諸公忍辱負重、埋首苦幹、實行安內攘外、淸除匪患、準備國防、與民更始、共禦外侮、以期挽狂瀾於旣倒、求民族之復興、全國上下、兢兢業業、無不鵠此以趨、此中外所共見共聞者也、不期陳濟棠李宗仁白崇禧等、主政南疆、實同割據、夜郎自大、爲所欲爲、據兩粤以自私、阻國家之統一、綜其罪惡、罄竹雖書、茲特舉其著者、爲國人吿、蓋亦冀由此以促其反省耳、夫國家之能致富强、首須統一、數年來朝野上下之一心一德、無不以此爲期、乃陳李白等利祿昏心、人言罔恤、竟於民廿年反叛中樞、自行組府、繼設兩機關、以割據稱雄、置中樞政令如弁毛、不顧啟外敵覬覦之心、陷國家分崩之禍、復派陳中孚赴日、暗相勾結、九一八事變、實肇始於此、而陳李白等此决之揭 抗日、雖孩提之童、亦知爲藉抗日之名而實行反叛中央者、允憶當胡漢民先生逝世之後、李宗仁曾秘赴沙面、與日人密商者六天、如日人資助桂軍士敏土與軍火、聘日人軍官二三百人、在軍中指揮、又日本資助粤省平射砲數百門、機槍數百挺、步槍無算，皆以兩粤反叛中央及桂省鎢礦等售日本爲條件、上月又派陳中孚。潘宜之赴日、要求日軍進佔華北、擾亂閩南、以牽制中央，粤最近聘日軍官、分赴東北江視察工事、滿人夏某、率日軍官二百餘、化裝入桂、担任砲空指揮、此皆兩粤勾結日本之不可掩蔽之實瞪也、自陳逆霸據南廖、其苛征暴歛、曠古所無、單就個人資財而言、已不下一萬萬元、廣州之地產、香港之房屋、富甲全國、莫秀英組織地皮公司、陳維周藉艦營販私貨、與民衆計較錙銖、藉財富而操縱金融、然軍隊欠餉、達六個月、人民派捐有數十種、只圖自肥、罔顧民困、此實百粤之罪人、人民之蟊賊也、至其濫殺無辜、枉具黨獄、允爲世所共見、不論人民官兵、凡腹誹政治者、卽加逮捕、非指爲共黨、卽目爲藍社、非刑拷打、慘不忍覩、試問捶楚之下、何求不得、因而我民衆死於英須有三字者、不知凡幾、如此决事變以來、第六師被扣官兵三百餘人、中大敎授學生百數十人、軍校學生四十餘人、各部份人員之被猜疑、而致扣留者日必數起、公安局秘密奉令執行槍决者、無夕無之、以此而言抗日、以此而言革命，其非喪心病狂而謂何、志剛平想等供職空軍、許身黨國、只知爲國家民族爭自由、爲三民主義求實現、决不做叛逆之鷹犬、遺萬世之罪名、故而率機逕飛中央、爲黨國以效勞、保我空軍名譽、樹起軍人人格、還望我粤中海陸本軍同胞、一致奮起、服從中央、促叛逆之覺悟、爲國家謀統一、順逆之分、差於一念、興亡之决、繫此一舉、願速起圖之、國家幸甚、百粤幸甚、廣東空軍黃志剛·余平想·朱均班·黃翔·黃居谷·岑澤鑾·蔡志昌·譚卓勵·陳崇文·羅承業·馬維棟·劉志英·鄧華高·李德標·封仕强·丘戈·何蔚文·葉子雲·廖穆科·潘作霖·潘澤光等同叩魚、（六日申時社電）</p><p name="f967" id="f967" class="graf graf--p graf-after--p graf--trailing">《申報》1936.7.7<br><a href="https://ia804607.us.archive.org/21/items/shenbao-1936.07-178/1936.07%20-%20178%20-%204922695_text.pdf" data-href="https://ia804607.us.archive.org/21/items/shenbao-1936.07-178/1936.07%20-%20178%20-%204922695_text.pdf" class="markup--anchor markup--p-anchor" rel="nofollow noopener" target="_blank">https://ia804607.us.archive.org/21/items/shenbao-1936.07-178/1936.07%20-%20178%20-%204922695_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/976f6028db3e"><time class="dt-published" datetime="2023-12-23T22:24:43.857Z">December 23, 2023</time></a>.</p><p><a href="https://medium.com/@NewCantonia/%E7%B2%B5%E7%A9%BA%E8%BB%8D%E4%BA%BA%E5%93%A1-%E9%BB%83%E5%BF%97%E5%89%9B%E7%AD%89%E9%80%9A%E9%9B%BB-%E5%8F%8D%E5%B0%8D%E9%99%B3%E6%9D%8E%E7%99%BD%E7%95%B0%E5%8B%95-976f6028db3e" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>