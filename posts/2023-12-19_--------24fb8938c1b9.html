<!DOCTYPE html><html><head><meta http-equiv="Content-Type" content="text/html; charset=utf-8"><title>陸榮廷下野通電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">陸榮廷下野通電</h1>
</header>
<section data-field="subtitle" class="p-summary">
梧州通信陸榮廷自去月十二親統大軍反攻桂林失敗後退駐湘邊鑒於環境不佳所部傷亡甚衆湘軍葉旅復拔隊回湘兵力更形單薄自顧勢難與沈（鴻英）争雄故决意下野以謝邦人遂於本月九日通電全國兹將其 電照錄於下桂省自民十以還頻年喪亂民不聊生舉凡軍政民政財政以及各…
</section>
<section data-field="body" class="e-content">
<section name="4ec7" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="439f" id="439f" class="graf graf--h3 graf--leading graf--title">陸榮廷下野通電</h3><p name="a8d3" id="a8d3" class="graf graf--p graf-after--h3">梧州通信，陸榮廷自去月十二親統大軍反攻桂林失敗後，退駐湘邊，鑒於環境不佳，所部傷亡甚衆，湘軍葉旅復拔隊回湘，兵力更形單薄自顧，勢難與沈（鴻英）争雄，故决意下野，以謝邦人，遂於本月九日通電全國，兹將其（？）電照錄於下：</p><p name="d024" id="d024" class="graf graf--p graf-after--p">桂省自民十以還，頻年喪亂，民不聊生，舉凡軍政民政財政以及各（？）事業均一墜而不克自振，各法圑曁軍民長官共籌整飭補救之方，乃於去秋僉以善後事宜責之於廷，斯時廷方在里養疴，堅持未獲，李宗仁等又復迭電敦促就職，不得已勉循衆請，出與軍民兩長相助爲理，當以衰病之軀，難膺煩劇，議定暫擔任數月，稍有頭緒，即行引退，方冀巡行各屬，疏通意見，至於省内統一，權歸政府，俾當道得，從事整理，乃耿耿此心，不爲人諒。旣有桂林之困，復生邕寗之變，林張去位，政府虚懸，全省秩序，又復紛亂，尚何善後之可言。榮廷一介武夫，粗知大義，自問生平不取非分之財，不作違心之事，治桂十年，無事不以國家爲前提，無時不以愛民爲本旨，民治發展，才具庸有未遑，現狀維持，心力要云罄盡，爲功爲罪，自有真相。惟是信義旣難於感人，威望又不足孚衆，桑梓所係，更何忍以一身退，啓羣雄之覬觎，及紛争之實禍，思維至再，惟有辭去廣西善後總辦之職，以謝邦人，從此歸隐林泉，杜門養病，宣言下野，不問世事，但冀各官合力求上治，各袍澤共泯紛争，毋使我桂人民，再罹痛苦，則廷雖在野，亦須韾祝之矣，區區苦衷，即維鑒察。</p><p name="1d48" id="1d48" class="graf graf--p graf-after--p">陸榮廷。佳印。</p><p name="5af5" id="5af5" class="graf graf--p graf-after--p">《申報》1924.10.23</p><p name="0e44" id="0e44" class="graf graf--p graf-after--p graf--trailing"><a href="https://ia804605.us.archive.org/7/items/shenbao-1924.10-289/1924.10%20-%20289%20-%2018555_text.pdf" data-href="https://ia804605.us.archive.org/7/items/shenbao-1924.10-289/1924.10%20-%20289%20-%2018555_text.pdf" class="markup--anchor markup--p-anchor" rel="nofollow noopener" target="_blank">https://ia804605.us.archive.org/7/items/shenbao-1924.10-289/1924.10%20-%20289%20-%2018555_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/24fb8938c1b9"><time class="dt-published" datetime="2023-12-19T19:55:59.183Z">December 19, 2023</time></a>.</p><p><a href="https://medium.com/@NewCantonia/%E9%99%B8%E6%A6%AE%E5%BB%B7%E4%B8%8B%E9%87%8E%E9%80%9A%E9%9B%BB-24fb8938c1b9" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>