<!DOCTYPE html><html><head><meta http-equiv="Content-Type" content="text/html; charset=utf-8"><title>討赤善後會議粵人位置問題</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">討赤善後會議粵人位置問題</h1>
</header>
<section data-field="subtitle" class="p-summary">
《鐵村鄉》第6期
https://drb-qa.nypl.org/read/8963491
</section>
<section data-field="body" class="e-content">
<section name="bbbe" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="5bea" id="5bea" class="graf graf--h3 graf--leading graf--title">討赤善後會議粵人位置問題</h3><p name="907d" id="907d" class="graf graf--p graf-after--h3">梁太倉</p><p name="bed1" id="bed1" class="graf graf--p graf-after--p">吾國不幸，羣魔幷生，若孫若馮，因圖導政，求達其個人攘奪眾產慾望，不憚倒行逆施，降服赤俄，利用其殺人利器，及共產名目，欺騙羣盲，趁火打劫，然後出其所謂集中資本手段，一掃而空，勝則長期盤踞，敗則走莫斯科，面團團作富家翁，以與赤俄共產黨員，一嘗俄國舊日宮中，歌姬舞女之滋味，在彼輩固有百利而無一害也，所受害者唯我國人而已，獨國人尚在醉生夢死中，任其肆虐經年，仍隱忍苟安，視若尋常，自今春张吳二帥，大張討赤旗幟，北方空氣，始爲之一轉，而南方則尙未聞有討赤二字發表也。</p><p name="c7c5" id="c7c5" class="graf graf--p graf-after--p">自本報高挂討赤招牌，一般人民，尚瞠目掩耳，出版伊始，分送本港商場，所謂南北行街，爲港中商場之冠，即商界人才淵藪，詎驟閱討赤旬報四字，竟視同蛇蝎，一若接閱此報，大禍即在目前也者。旋即屏諸門外，并叮囑此後勿再送來，全街百餘店，不約而同，謂此輩爲加入赤黨乎。吾固知其不然，謂此輩即不加入，仍屬贊成共產乎，吾亦謂其不然，然則何爲并討赤報而亦不肯接閱也，無他，畏赤賊餘威，即遠在香港，託庇外人保障之下，尙惴惴然唯恐廣州暴徒偵知，即足爲其內地身家之累，絕不計及，赤賊不去，終不受其藉沒身家不止，此等近視者流，其目光不及咫尺而外，賊劫不敢呼救，而反譏拒賊救已者爲多事，粤人程度之低，乃至此極，亦何怪孫馮諸寇，青天白日，越貨殺人，毫不顾忌也哉。</p><p name="47a3" id="47a3" class="graf graf--p graf-after--p">唯然，吾因諸有感焉已，赤化輸入，北貫黃河，南極珠江，北以馮部所至爲大本營，南以蔣賊所窃爲策源地，第在北赤未敗，奄有西北以前，西北各省地方，尚不如廣州馬路，高揭擁護赤化標語，西北人民，尙不如廣州工黨，攘奪商店，高呼打倒資本階級，及擁進學校，高呼打倒智識階級，甚且一面高呼打倒別一階級，一面召集各泒工會，以與同一階級，自相殘殺，剖腹解屍，抛棄道旁，西北學生，尙不如廣州學校，日以糾黨爭權，及研究戀愛自由爲快。西北各省官署，尙未嘗充斥俄人。西北各省，公共安寧秩序，尚未嘗根本推翻。語其總因，固由于西北人民，尙多默守數千年社會純樸敦化，絕不如吾粵革命偉人過多，二十年來，專事勾結下流，妄冀非分，好亂種子，隨地遍布。故馮賊玉祥，雖極力宣傳，而社會依然不動，兩相比較，此時北赤既敗，西北各省，幸不爲赤毒中傷，固無論已，南赤現方猖獗，準情酌理，其覆亡雖亦在指顧間，而爲問兩年來，粤人慘受赤黨暴徒肆虐，生命財產，損失固難統計，禮義廉恥，斲傷更不待言，物質人心，幾盡宣告破產，此誠我粵空前未有之奇禍，而亦吾人所應滅此朝食而後安也，不謂自去秋粵軍失敗以還，省港空氣，遽呈變化，省港報紙，受赤賊收買者，固不必言，其餘一二家，亦將漸形軟弱，商界則日夕延頸企踵，希冀省港恢復交通，及早晚求神燒香，希冀蔣賊脫離共黨，雖曰夢想，殊覺可憐，若夫失敗軍人，则從前剷有地皮者，祇知酒地花天，且以喜樂，其空拳隻手者，即極熱心，苦難爲力，至各種團體，雖同是宣言反赤，而彼一主張，此又一主張，彼戴陳競存，此又戴徐固卿，甚或想到退院老僧之湯廷光，究其實且均空言無濟，絕未嘗認真經營，積極佈置，且各不相下，不從環境及實際着想，寥寥二三社會，直如一盤散沙，著者每與各團體中人言，謂團體不妨多，平日亦不妨分，而惟是關于討赤事宜，必須實行聯合，否則斷不能集中實力，以隨各省討赤義師之後，使各省義師，獨任其難，將來蔣賊雖平，受害最深如吾粤者，乃竟不能自盡其一分殺賊之勞，其有愧各省討赤義師，抑亦多矣。</p><p name="86b8" id="86b8" class="graf graf--p graf-after--p">自頃南口既下，而延慶，而懷來，而宣化，乃至張家口，及沽源各要隘，均不數日，相繼克復，北赤消滅，區區南赤，能調赴前線作戰者，并粤湘桂三部合計，實數僅六萬餘人，即粵桂兩省，留防後方之眾，亦不過三萬，而况粵方入湘部隊，最精銳如張發奎師，醴陵一役，張既陣亡，全師僅二百餘人逃生，其次則陳銘樞，亦大受挫折，現存亦僅二千餘人，外此祇蔣賊嫡系一二兩師，尙有萬人，足當戰陣，若朱培德，若譚延閱，若程潜諸軍，統計雖二萬人，以向來在粵經過言之，能戰與否，己屬共見，是蔣賊目前靠山，祇一二兩師，雖極善戰，爲數有限，以之應付蘇皖浙閩贛鄂湘七省，十餘萬討赤大軍，勝負之数，稍明事理者，當能辨別。是討赤大業，今秋必告完成，我粵雖如何放棄，各省亦群起担任，是粵禍但期各省代平，粤人反垂手以俟，將來討赤軍收束，中央必召集善後會議，議場中，試問我粵人，果何顏面見各省各軍，就令軍事問題，應聽中央統一處置，惟地方善後，及民政事宜，我粵人總須有發言權，始有建議餘地，第事前總須參加戰役，或籌助軍費，則與議建言，方不至貽人口實，昔歐戰之役，吾國雖當加入戰團，祇以未嘗出兵，巴黎和會中，日使竟以我參而不戰，置我國于五等之列，雖經我代表再三力爭，最後且以退出和會相要，迨法美各國調停，謂華工在前線効勞者亦達數萬人，始以四等位置見許。今討赤戰事，雖全國共同責任，原無彼此之分，然正爲共同責任之故，與受害最深之省，尤應異常出力，始足對各省戮力之士，若竟垂手以俟，賊去而始行寧家，一若全無心肝焉，人即諒我，我其自赧何。</p><p name="c1eb" id="c1eb" class="graf graf--p graf-after--p">乃正屬稿間，各報電訊，北京内閣，以南口既下，討赤令暫擱不下，次先令黨軍退出湘境，如仍不肯退，即下討粵令等語。夫粵本無罪，粵不幸爲赤賊佔踞，大多數粤人，仍不肯歸順赤化。今京内閣，以南口既下，討赤令即因而擱置，而必先令蔣軍退出湘南。試問蔣方以赤軍統一中國自誇，且平時又爲赤俄命令是聽，其視京閣命令，能否服從，不待智者而知，若待不從，始下討粵介，蔣與馮賊，同是赤化，討馮既是討赤，討蔣亦是討赤，而必舍討赤而言討粵，己失堂堂之陣，正正之旗，在京閣此等處置，因屬長赤賊之氣燄，滅自已之威風，而在粤人，當茲赤賊寇湘之餘，一面固宜聯合各界，設法集中實力，乘賊内虛，羣起響應，克復西南两路，减少賊方收入，然後進圖（後缺）</p><p name="6774" id="6774" class="graf graf--p graf-after--p graf--trailing">《討赤旬報》第6期<br><a href="https://drb-qa.nypl.org/read/8963491" data-href="https://drb-qa.nypl.org/read/8963491" class="markup--anchor markup--p-anchor" rel="nofollow noopener" target="_blank">https://drb-qa.nypl.org/read/8963491</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/9a14cc0446c2"><time class="dt-published" datetime="2024-01-02T21:51:52.405Z">January 2, 2024</time></a>.</p><p><a href="https://medium.com/@NewCantonia/%E8%A8%8E%E8%B5%A4%E5%96%84%E5%BE%8C%E6%9C%83%E8%AD%B0%E7%B2%B5%E4%BA%BA%E4%BD%8D%E7%BD%AE%E5%95%8F%E9%A1%8C-9a14cc0446c2" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>