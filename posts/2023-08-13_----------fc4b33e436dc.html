<!DOCTYPE html><html><head><meta http-equiv="Content-Type" content="text/html; charset=utf-8"><title>省議會為粵人乞師電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">省議會為粵人乞師電</h1>
</header>
<section data-field="subtitle" class="p-summary">
海豐陳總司令鈞鑒、惠州葉總指揮、興寧林總指揮、汕頭洪副總指揮、高州鄧總指揮、劉參謀長、李軍長、熊軍長、楊軍長、尹軍長、各師旅團長各司令均鑒：
</section>
<section data-field="body" class="e-content">
<section name="ccbe" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="1f82" id="1f82" class="graf graf--h3 graf--leading graf--title">省議會為粵人乞師電</h3><p name="bbfd" id="bbfd" class="graf graf--p graf-after--h3">海豐陳總司令鈞鑒、惠州葉總指揮、興寧林總指揮、汕頭洪副總指揮、高州鄧總指揮、劉參謀長、李軍長、熊軍長、楊軍長、尹軍長、各師旅團長各司令均鑒：</p><p name="6b7c" id="6b7c" class="graf graf--p graf-after--p">孫文自踞粵以來，凡所以摧殘吾民，無所不用其極，種種罪惡，本已罄竹難書，近更以商械之故，在廣州縱兵焚殺，大肆淫威。迹其所為，雖張獻忠李自成亦無以過。吾粵同胞死者已矣，生者實不知命在何時，孫文與粵人何仇，乃竟甘為梟獍，肆慘毒於父母之邦，舉古今中外暴君酷吏所不敢為之事，而悍然為之，勢處今日，非將獨夫民賊，悉數殲除，固無以解倒懸而救吾粵。我總司令素以愛民救粵為心，披髮櫻冠，責無旁貸，伏望出總師千，聲罪致討，驅除殘賊，以奠鄉邦，是則吾粵父老所日夜仰望於總司令及袍澤諸公者也，事機急𨑨，幸速圖之。</p><p name="5298" id="5298" class="graf graf--p graf-after--p">省議會議長鐘聲暨議員七十一人同叩。感印。</p><p name="bc8f" id="bc8f" class="graf graf--p graf-after--p graf--trailing">《廣東扣械潮》頁一五五</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/fc4b33e436dc"><time class="dt-published" datetime="2023-08-13T16:39:55.792Z">August 13, 2023</time></a>.</p><p><a href="https://medium.com/@NewCantonia/%E7%9C%81%E8%AD%B0%E6%9C%83%E7%82%BA%E7%B2%B5%E4%BA%BA%E4%B9%9E%E5%B8%AB%E9%9B%BB-fc4b33e436dc" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>