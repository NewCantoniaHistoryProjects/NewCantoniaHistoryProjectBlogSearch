<!DOCTYPE html><html><head><meta http-equiv="Content-Type" content="text/html; charset=utf-8"><title>練演雄深圳佈告</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">練演雄深圳佈告</h1>
</header>
<section data-field="subtitle" class="p-summary">
茲將練演雄文電錄下，粤軍警備第一司令練演雄十五日攻入深圳，聞於十六日佔寳安城，并張貼安民佈告茲，照錄如下：
</section>
<section data-field="body" class="e-content">
<section name="2aaf" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="d2ed" id="d2ed" class="graf graf--h3 graf--leading graf--title">練演雄深圳佈告</h3><p name="6454" id="6454" class="graf graf--p graf-after--h3">茲將練演雄文電錄下，粤軍警備第一司令練演雄十五日攻入深圳，聞於十六日佔寳安城，并張貼安民佈告茲，照錄如下：</p><p name="f18a" id="f18a" class="graf graf--p graf-after--p">爲佈告事，照得國家不幸，變亂相尋，民生凋敝，至斯爲極，長此以往，國將不國，非統一無以圖存，非息爭以謀治客。歲孫氏介行北伐，粤軍將領爲維持和平計，故有請孫下野之役，曾不數月，糾紛復起。海豐陳競帥不忍以一人之故，糜爛粤局，宣言解職，我粤軍將領本愛國鄉之心，曲順潮流，靜候解决，乃孫氏重來，違反民意，假和平統一之名，行揭亂割據之實，，重組政府，廣招民軍，以瓊崖爲借債抵押品，以農林試騐塲，及農專學校各公產爲拍賣物。綜觀其數月所行爲，無一非自私自利，亦無一非破壞統一政策。吾粤苦兵禍久矣，黃臺之瓜，豈堪再摘。本司令用是誓師嶺表，促孫離粤，企進統一。各友軍各父老兄弟，興亡有責，自應一致，協助共竟，全功師行所過紀律嚴明，如有滋擾地方者，准予報部懲辦，决不姑寬仰。商民人等，其各安生業，毌相驚擾，爲要此佈。</p><p name="be21" id="be21" class="graf graf--p graf-after--p">粤軍警備第一司令練演雄又通電云：天禍中國，喪亂經年，民生凋敝，至斯爲極，長此以往，國將不國，非統一無以圖存，非息爭無以言治。此心此理，舉國相同，何物孫氏賦性獨異，入粤以來，日以逞欲，歛錢爲事，擅設政府，倡言征討，縱烟開賭，變產勒捐，生民之疾苦，罔顧地方之糜爛，弗恤其危害國家破壞統一之罪狀，罄竹難書，粤人之膏血有限，孫氏之慾壑無窮。演雄不忍覩粤民轉徙流離，萬刦不復，用是統率所部，誓師嶺表。經於本月十五日，將駐寳安僞師長寇英黎鼎鑑全部擊散，即日進兵羊石，廹孫離粤，足成統一。愛國誰不如我，尙乞諸公一致進行，共奠危局，倚馬陳詞，願乞明敎，臨電神馳，欲言不盡。</p><p name="be2c" id="be2c" class="graf graf--p graf-after--p">粤軍警備第一司令練演雄叩，删印。</p><p name="93ac" id="93ac" class="graf graf--p graf-after--p graf--trailing">《申報》，1923年5月23日。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/796a3b323859"><time class="dt-published" datetime="2022-01-19T14:56:36.829Z">January 19, 2022</time></a>.</p><p><a href="https://medium.com/@NewCantonia/%E7%B7%B4%E6%BC%94%E9%9B%84%E6%B7%B1%E5%9C%B3%E4%BD%88%E5%91%8A-796a3b323859" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>