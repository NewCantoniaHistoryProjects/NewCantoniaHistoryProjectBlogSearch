<!DOCTYPE html><html><head><meta http-equiv="Content-Type" content="text/html; charset=utf-8"><title>廣州工界致粵軍促師電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">廣州工界致粵軍促師電</h1>
</header>
<section data-field="subtitle" class="p-summary">
急分送海豐陳競存先生鈞鑒，興寧林總指揮、惠州葉總指揮、熊軍長、楊軍長、汕頭洪副總指揮、尹軍長、河源劉軍長、李軍長暨各師長均鑒：
</section>
<section data-field="body" class="e-content">
<section name="17c8" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="e027" id="e027" class="graf graf--h3 graf--leading graf--title">廣州工界致粵軍促師電</h3><p name="abc4" id="abc4" class="graf graf--p graf-after--h3">急分送海豐陳競存先生鈞鑒，興寧林總指揮、惠州葉總指揮、熊軍長、楊軍長、汕頭洪副總指揮、尹軍長、河源劉軍長、李軍長暨各師長均鑒：</p><p name="9064" id="9064" class="graf graf--p graf-after--p">吾民苦孫氏苛政入矣，兵匪不分，交通梗塞，苛稅如毛，百行失業．拉伕數萬，有去無歸，工人何辜．遭此荼毒，猶復假名共產，挑撥工商，利用少數暴徒，釀成此次巨變。燦爛莊嚴之廣州市，頓成瓦礫餘灰，平民死者，不可勝計，現則元氣大傷，百業凋零，工人失業者，不下廿萬人，工人等恃力自活，不敢妄求，今則一家數口，嗷嗷待哺，哀鴻遍野，怨氣衝天。</p><p name="a418" id="a418" class="graf graf--p graf-after--p">羣以孫氏一日不去，粵禍日益烈深，人民越無死所。我公物與民胞，己飢已溺，久為人所共仰，國家多難之日，豈賢者高臥之秋？特此聯請我公即督義師，聲罪致討，誅滅元兇，肅清殘寇，出人民於水火，樹勳名於百世，刻下粵民盼大軍東下，如旱望雲，淚竭聲嘶。伏維鑒察。</p><p name="ecd9" id="ecd9" class="graf graf--p graf-after--p">廣州工界同叩。冬。</p><p name="665b" id="665b" class="graf graf--p graf-after--p graf--trailing">《廣東扣械潮》頁一五二</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/e73e7e4c329"><time class="dt-published" datetime="2023-08-13T16:24:58.451Z">August 13, 2023</time></a>.</p><p><a href="https://medium.com/@NewCantonia/%E5%BB%A3%E5%B7%9E%E5%B7%A5%E7%95%8C%E8%87%B4%E7%B2%B5%E8%BB%8D%E4%BF%83%E5%B8%AB%E9%9B%BB-e73e7e4c329" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>