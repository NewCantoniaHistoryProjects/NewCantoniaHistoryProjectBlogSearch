<!DOCTYPE html><html><head><meta http-equiv="Content-Type" content="text/html; charset=utf-8"><title>旅滬粤人組織自决會</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">旅滬粤人組織自决會</h1>
</header>
<section data-field="subtitle" class="p-summary">
昨日下午五時廣肇公所、潮州會館、順德會館、四邑同鄕會、香山同鄕會、粤僑工界會、旅滬廣東自治會、粤僑商業聯合會、淸遠同鄕會、大埔同鄕會、肇慶同鄕會、等團體因討論粤局問題，在廣肇公所開旅滬粤團體聯席會，公推霍守華主席，報吿開會宗旨，略謂：
</section>
<section data-field="body" class="e-content">
<section name="13f1" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="88e6" id="88e6" class="graf graf--h3 graf--leading graf--title">旅滬粤人組織自决會</h3><p name="90ba" id="90ba" class="graf graf--p graf-after--h3">昨日下午五時廣肇公所、潮州會館、順德會館、四邑同鄕會、香山同鄕會、粤僑工界會、旅滬廣東自治會、粤僑商業聯合會、淸遠同鄕會、大埔同鄕會、肇慶同鄕會、等團體因討論粤局問題，在廣肇公所開旅滬粤團體聯席會，公推霍守華主席，報吿開會宗旨，略謂：</p><p name="b05e" id="b05e" class="graf graf--p graf-after--p">我粤十年來，幾無一年不遭兵亂，人民所受痛苦已深。近來雖各方倡言自治，但粤人究宜速謀自决，本公所有鑒於此，故特召集吾同鄕開會，籌商組織一自决團體，擬定名爲廣東人民自决會。諸君關恞桑梓，諒均贊成此議，即希共共抒讜論云云。</p><p name="b820" id="b820" class="graf graf--p graf-after--p">次由黃少岩、慮煒昌、羅芹三、馮少山及各團體代表先後發言議决，准組此項團體，其名義即照廣肇公所之提議，並以到會代表爲籌備委員，每日下午七時在廣肇公所集會，一面發出通電致各省粤團體，電文如下：</p><p name="9d2a" id="9d2a" class="graf graf--p graf-after--p">支電諒達，今日旅滬粤公團開聯席會議，羣情憤激，僉謂吾粤爲倡義最早之區，亦爲被禍最酷之域。年來武人政客，甲仆乙興，黃台之瓜，再摘三摘。凡我父老子弟，已靡不飲恨，椎心方期。彼等悔禍輸誠，吾粤亦得於創鉅痛深，之後有勞來安集之望。詎料事變之來，有加無已經一次斫即加一層之慘史近，則五嶺以南消息傳來，幾盡化爲豺虎之地，姦淫殺掠，視若尋常，意猶示饜遂致萬人切齒，視若洪水猛獸之賭博，亦敢勒遷民居，悍然恢復。彼武人者，頻年飄泊覊身，無所一旦叨竊，時會方欲以吾粤燼餘，餧彼饞吻不籌自衛，寗有倖理，凡有血氣心知之儔，莫不思自保其生命自延其胤胄，吾粤民族在全國中素有豪俠好義堅忍尚武之節，槪詎肯一旦喪其所守，自甘蜷伏於武人刀俎之下，聽其支節分解以就斃。語曰，寗爲玉碎，毌爲瓦全，此其時矣，爰於即席，議决辦法五條如下：</p><p name="e688" id="e688" class="graf graf--p graf-after--p">（一）聯合省内外人民組織堅强之團體，定名爲廣東人民自决會。<br>（二）本粤人自决之宗旨實行民治裁撤軍隊。<br>（三）本會以完成廣東全省自治爲範圍。<br>（四）任何軍隊如有違抗人民公意者，人民得以相當方法對待之。<br>（五）裁兵及善後各事，遇必要時由人民擔負募集廣東公債，事定後由本省收入公欵提前償還。</p><p name="07dc" id="07dc" class="graf graf--p graf-after--p">上列五條爲本會大綱，所望各地一致響應，誓以决心完成民治。請由貴會貴會館速派代表，或就近囑托，以期協力進行，免致濡延時日，重困鄕邦，瀝血陳詞，佇候明敎。</p><p name="84ca" id="84ca" class="graf graf--p graf-after--p">廣肇公所、潮州會館、順得會館、四邑同鄕會、香山同鄕會、粤僑工界會、旅滬廣東自治會同叩，虞</p><p name="4d65" id="4d65" class="graf graf--p graf-after--p graf--trailing">《申報》，1923年2月8日。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/4ec4c66b1148"><time class="dt-published" datetime="2022-01-19T15:08:44.743Z">January 19, 2022</time></a>.</p><p><a href="https://medium.com/@NewCantonia/%E6%97%85%E6%BB%AC%E7%B2%A4%E4%BA%BA%E7%B5%84%E7%B9%94%E8%87%AA%E5%86%B3%E6%9C%83-4ec4c66b1148" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>