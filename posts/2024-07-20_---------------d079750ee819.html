<!DOCTYPE html><html><head><meta http-equiv="Content-Type" content="text/html; charset=utf-8"><title>廣東饒平黃岡柘林被騷擾之經過</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">廣東饒平黃岡柘林被騷擾之經過</h1>
</header>
<section data-field="subtitle" class="p-summary">
饒平開敎迄今世餘，戴敎友人數已達一千五百之多。民教相安於今多年矣。當一九廿五年革軍佔有汕頭之後，軍旅入饒平上饒之時，即見隊兵進駐天主教堂。同時，大隊軍團亦到黃岡，宣傳標語滿貼街道，會集各界遊行，倡言打倒資本家，打倒基督敎。及到天主堂前，即揚聲打倒天主教，唱者為軍人，應者為幼年學生…
</section>
<section data-field="body" class="e-content">
<section name="3d1e" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="efb4" id="efb4" class="graf graf--h3 graf--leading graf--title">廣東饒平黃岡柘林被騷擾之經過</h3><p name="318a" id="318a" class="graf graf--p graf-after--h3">饒平開敎迄今世餘，戴敎友人數已達一千五百之多。民教相安於今多年矣。當一九廿五年革軍佔有汕頭之後，軍旅入饒平上饒之時，即見隊兵進駐天主教堂。同時，大隊軍團亦到黃岡，宣傳標語滿貼街道，會集各界遊行，倡言打倒資本家，打倒基督敎。及到天主堂前，即揚聲打倒天主教，唱者為軍人，應者為幼年學生，其餘數千人並未出附和之聲。越數日，忽來軍人向住堂劉玉珊先生曰：「本軍見此堂甚大，頗合駐紮，特先聲明。」劉曰：「不可。」兵曰：「汝不知今日何世界耶？」曰：「余不知其他，只知法理也。」於是該兵怒然回報。越日，某連長率軍隊甚多到堂前。劉先生入告本堂李司鐸，司鐸曰：「可請入廳。」於是威武黑面之樣即行入內。司鐸笑容如禮請坐，即先開口曰：「貴軍到黃岡甚為文明，人民有沾惠愛備，極歡迎。」連長曰：「唯唯，但本軍無適宜地點駐紮，請借地點。」司鐸與之反复辨論，該連長唯唯諾諾，但堅欲借教堂內。司鐸答曰：「敎堂為誦經之所，碍難借用，如有餘地，自當格外歡迎。況每主日必有數百數友集堂念經，故難以應命。查黃岡人民號稱五萬，祠堂學校極多，貴軍如無祠校駐紮，鄙人能代請民團局料理。」忽有多軍人荷槍入廳，謂：「地點如何？可入堂否？」連長立即同出堂外。見某學校青年教習怒斥曰：「此敎堂有司鐸在內，汝何故著吾曹入駐敎堂耶？」欲歐之，被人阻乃止。遂囑人進駐彼之學校。此後軍隊之过激者屡來騷擾，皆未成事端。旣而打倒基督教之聲不絕於耳，新派鄉棍藉端欺壓教友，竟將某貧乏教友重毆並拋諸聖堂門前。會一部分之房長同議示威對待教友，教眾亦集資幫同控告於官廳。後由紳界相勸，外結而息。司鐸見大勢如此，乃出聯絡軍政紳商各界，以致感情頗好，卒能避免各項惡感。他教被壓多端，而我天主聖教益形榮耀。更於聖誕瞻禮，集合青年教友，發給徽章，名曰同德青年會會員，加以青年學生班守門，觀者千餘人，咸生敬畏。可見教友與司鐸合作，實為呼醒各界免生誤會之一法也。</p><p name="0567" id="0567" class="graf graf--p graf-after--p">已而司鐸巡閱柘林埠，適清鄕革軍又到該埠。未幾有某宣傳主任來本堂，欲借天主堂為講堂。偶見司鐸在廳，稍坐即曰：「本宣傳部欲借貴堂為講堂，敢授本部宣傳員。」司鐸曰：「無地可藉，此小敎堂耳，學生又達百餘人。」曰：「教堂內。」答曰：「教堂為每日誦經之所，礙難借用。」午後適有婦女在聖堂辦神工，忽有營長及清鄉委員帶同軍人直入教堂，強迫閽人開聖堂門。營長直立內視，司鐸因在聽神工，不知係何軍人，乃揮手請勿入。彼更怒甚，不得已乃坐客廳，即令軍人與小童入堂。軍人即入堂內，惡聲叱罵司鐸，並喝令出堂。於是婦女多輩皆奔出堂外，司鐸毅然立身，彼即退卻數步。司鐸於是出堂外，見營長及清鄉委員坐於客廳，乃先貴教友等之不善招待。旋偕彼曹入堂參觀，及送出堂外。時軍人撕司鐸之衣曰：「汝快回去念經，勿多事。」送行司鐸含忍之。次日又有副營長來堂，先投名片，乃入堂坐談。及聞司鐸略言昨日之事，謂：「我國約法有信教之自由，天主教民効力國家為數不少，如此辦法是自相殘賊，豈為威武耶？」副營長初言該軍人諒非本部之人，似此舉動實為可惡。其時宣傳主任欲借聖堂為講堂者，亦在廳內靜聽兩造談話，良久乃別。此後並無軍人到堂尋生事端。由是觀之，革軍中不少明達之士，惟因過激派參與其間，不分輕重皂白，容皆聲言打倒。至於天主教係勸善避惡，扶助貧弱，實行公義與博愛，竟亦疊遭亂打而騷擾，不亦傷哉。</p><p name="6b3b" id="6b3b" class="graf graf--p graf-after--p">廣東饒平天主敎維持學務會來稿</p><p name="3ef4" id="3ef4" class="graf graf--p graf-after--p">聖教雜誌 1928年17卷2期</p><p name="5ff3" id="5ff3" class="graf graf--p graf-after--p graf--trailing"><a href="https://upload.wikimedia.org/wikipedia/commons/c/c1/NLC404-01J003192-64934_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B72%E6%9C%9F.pdf" data-href="https://upload.wikimedia.org/wikipedia/commons/c/c1/NLC404-01J003192-64934_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B72%E6%9C%9F.pdf" class="markup--anchor markup--p-anchor" rel="nofollow noopener" target="_blank">https://upload.wikimedia.org/wikipedia/commons/c/c1/NLC404–01J003192–64934_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B72%E6%9C%9F.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/d079750ee819"><time class="dt-published" datetime="2024-07-20T13:24:37.004Z">July 20, 2024</time></a>.</p><p><a href="https://medium.com/@NewCantonia/%E5%BB%A3%E6%9D%B1%E9%A5%92%E5%B9%B3%E9%BB%83%E5%B2%A1%E6%9F%98%E6%9E%97%E8%A2%AB%E9%A8%B7%E6%93%BE%E4%B9%8B%E7%B6%93%E9%81%8E-d079750ee819" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>