<!DOCTYPE html><html><head><meta http-equiv="Content-Type" content="text/html; charset=utf-8"><title>鄧本殷之聲討孫電</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">鄧本殷之聲討孫電</h1>
</header>
<section data-field="subtitle" class="p-summary">
民國成立，己逾一紀，中經多故，釁起蕭牆，方謂大法未成，邦基未固，聚呶不休，以至於此，洎乎國會重光，憲法制定，法統之爭，當已解決，政見縱有差池，彼此當能諒解，允宜協謀統一，共濟艱危。乃野心不逞之孫文，入據廣州，乘時自大，擅開帥府，明納逋逃，謬尸尊名，獨專一壑，政府雖竭誠以謀統一，彼…
</section>
<section data-field="body" class="e-content">
<section name="cec0" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="9502" id="9502" class="graf graf--h3 graf--leading graf--title">鄧本殷之聲討孫電</h3><p name="6802" id="6802" class="graf graf--p graf-after--h3">民國成立，己逾一紀，中經多故，釁起蕭牆，方謂大法未成，邦基未固，聚呶不休，以至於此，洎乎國會重光，憲法制定，法統之爭，當已解決，政見縱有差池，彼此當能諒解，允宜協謀統一，共濟艱危。乃野心不逞之孫文，入據廣州，乘時自大，擅開帥府，明納逋逃，謬尸尊名，獨專一壑，政府雖竭誠以謀統一，彼則甘為統一之罪人。民皆垂涕以求息兵，彼則忍施窮兵之毒計，強徵夫役，遍拉市民，廣嗾爪牙，橫報官產，煙禁全弛，危及邦交，賭禍日深，卒破民業，甚至毀墳滅骨，片土不還，豪奪巧倫，科條難數，窮其搜括之術，肆其蠻觸之爭，鉤爪鋸牙，多方煽亂，膏唇販舌，百覺宣傳，坐令四海蜩螗，羣生凋敝，顧瞻國是，良用慨然，近更厚集流氓，焚掠省區，與民為敵，率獸食人，毒燄薰天，寃聲匝地。</p><p name="cb1e" id="cb1e" class="graf graf--p graf-after--p">本殷總師瓊島，繫心中樞，業將高廉雷陽次第收復，仍當聯合袍澤，剪此凶殘，洗甲珠江，促成統一，翹首北望，願効馳驅，臨電屏營，敬待後命。</p><p name="a9b3" id="a9b3" class="graf graf--p graf-after--p">節威將軍鄧本殷呈叩，皓印。</p><p name="746e" id="746e" class="graf graf--p graf-after--p graf--trailing">《廣東扣械潮》頁一四九</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/5aff983b4940"><time class="dt-published" datetime="2023-08-13T13:44:11.627Z">August 13, 2023</time></a>.</p><p><a href="https://medium.com/@NewCantonia/%E9%84%A7%E6%9C%AC%E6%AE%B7%E4%B9%8B%E8%81%B2%E8%A8%8E%E5%AD%AB%E9%9B%BB-5aff983b4940" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>