<!DOCTYPE html><html><head><meta http-equiv="Content-Type" content="text/html; charset=utf-8"><title>共黨屠殺瓊崖之慘狀（1928）</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">共黨屠殺瓊崖之慘狀（1928）</h1>
</header>
<section data-field="subtitle" class="p-summary">
瓊岸僻居海南，交通不便，故其問狀況鮮為外間所詳悉，即瓊崖地方官吏對上峰有所呈報，亦往往遲至月餘始達，其他可想。比有由瓊崖逃難到港者，據其所述，瓊崖之天災人禍，慘莫能名。
</section>
<section data-field="body" class="e-content">
<section name="759e" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="385c" id="385c" class="graf graf--h3 graf--leading graf--title">共黨屠殺瓊崖之慘狀（1928）</h3><p name="6b7b" id="6b7b" class="graf graf--p graf-after--h3">瓊岸僻居海南，交通不便，故其問狀況鮮為外間所詳悉，即瓊崖地方官吏對上峰有所呈報，亦往往遲至月餘始達，其他可想。比有由瓊崖逃難到港者，據其所述，瓊崖之天災人禍，慘莫能名。</p><p name="68c7" id="68c7" class="graf graf--p graf-after--p">以天災言，去年九月間，崖縣突遭暴風疾雨，水深至六七尺以上，倒塌民房三百餘間，損壞八百餘間，其餘禾稼植物人畜，多被摧殘，損失在一百萬元以上，恐非十年後之積聚，不能恢復元氣。至瓊屬風雨為虐，亦非一次，但省力未顧及，各界亦未知耳。</p><p name="7618" id="7618" class="graf graf--p graf-after--p">以人禍言，則共黨之屠殺直與海陸豐相頡頏，且或甚為。緣瓊崖兵力極形單薄，不敷分紮，又因距省過遠，調兵援助為勢亦難。共黨遂思取瓊崖為地盤矣。其著名共黨為王文明、柯啟績、馮平、羅文淹、陳乘斌、許俠夫、周逸、楊善集等。去年清黨運動，當局本欲捕而殺之，惜盡數漏網，旋乃次第潛回。</p><p name="4349" id="4349" class="graf graf--p graf-after--p">首當其衝者為文昌縣，以文邑為政學界薈萃之區，開化最早，故易入漩渦也。其次為瓊東、樂會、萬寧、陵水、瓊山、儋縣各邑，初設農民政府，近改為蘇維埃政府矣。文昌縣被屠殺焚燬者，有抱羅潭、牛水、北溪尾、蛟塘、公坡、大土昌、錦等市鎮，死者千餘人，焚屋萬餘家。縣城雖幸苟存，亦因防兵力薄，亦迭受共黨來攻。駐瓊山縣之新編師長葉肇，曾派隊擬援文昌，詎到抱羅墟，巡視一週，便回原防。故抱羅墟前後被焚三次，幾成焦土。瓊山之三江墟，全墟被燒，計燬舖戶三百餘間。陵水縣城去年十一月被共黨攻陷一次，近來又於儋縣屢被圍攻，日夜撲城，城內僅賴縣兵及民團抵禦之。又陵水縣被共黨磐踞，各鄉鄉民悉遭共黨針刺赤軍二字於臂上，意在使其永難逃脫赤籍，強迫手段，可謂惡辣矣。</p><p name="b3ed" id="b3ed" class="graf graf--p graf-after--p">其餘各縣蒙禍之慘，大都亦屬如是。人民因此，稍能籌得川資者，則逃往港滬或廣州灣，窮苦者則攜男帶女，避往僻處，終至無家可歸。計共黨肆惡，半載於茲，近乃益甚。至其政策，除焚殺外，則區設區政府，村設村政府，勒令各戶繳出書契單據，以火焚化，各鄉田畝，鋤平基界，徵收米穀，逼人入黨，破壞公路，禁阻行人，青年男女，日則列隊遊行，夜則聚群聯歡。</p><p name="a896" id="a896" class="graf graf--p graf-after--p">所有著名共黨，多數為槍斃父母所造成，且以仇父為黨德，姦淫為解放。每次焚殺，先殺人而後焚屋，每次攻城，以小童為先驅，老婦為戍卒。從前擇人而殺，擇屋而焚，今則逢人便殺，所過便焚。雖值同黨，亦不審辯，倘有說出半個不字，重則槍斃，輕亦毒打。若政府不迅派大軍往剿，恐瓊崖百萬生靈，縱不至無售類，或將為環境所逼，挺而走險，甘與共黨為伍，則影響更非淺鮮云云。（一月十九日）</p><p name="2d1f" id="2d1f" class="graf graf--p graf-after--p graf--trailing">《申報》1928.1.30<br><a href="https://dn720006.ca.archive.org/0/items/shenbao-1928.01-21/1928.01%20-%2021%20-%2019708_text.pdf" data-href="https://dn720006.ca.archive.org/0/items/shenbao-1928.01-21/1928.01%20-%2021%20-%2019708_text.pdf" class="markup--anchor markup--p-anchor" rel="nofollow noopener" target="_blank">https://dn720006.ca.archive.org/0/items/shenbao-1928.01-21/1928.01%20-%2021%20-%2019708_text.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/b96bfcb51c72"><time class="dt-published" datetime="2024-08-18T16:32:01.729Z">August 18, 2024</time></a>.</p><p><a href="https://medium.com/@NewCantonia/%E5%85%B1%E9%BB%A8%E5%B1%A0%E6%AE%BA%E7%93%8A%E5%B4%96%E4%B9%8B%E6%85%98%E7%8B%80-1928-b96bfcb51c72" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>