<!DOCTYPE html><html><head><meta http-equiv="Content-Type" content="text/html; charset=utf-8"><title>汕頭教區百嶺葵潭等鄉信友遭難紀晷</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">汕頭教區百嶺葵潭等鄉信友遭難紀晷</h1>
</header>
<section data-field="subtitle" class="p-summary">
初潮梅清黨，搜捕赤化，渠魁彭湃等多逸去，始向匿跡，繼以當道不協，民生貧瘠苦，不遑過問。彭等遂出沒於海陸惠普間，煽赤焰於無知，潛滋暗長，挑城鄉之衅，激貧富之仇，暗殺越貨，撞劫掠奪。旣而葉賀竄擾潮汕，赤火乘以燎原。葉賀敗殘兵餘械，彭等多吸收之，加以省垣之變，誅不盡教導團暨張黃殘部，悉…
</section>
<section data-field="body" class="e-content">
<section name="c9bd" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="50c2" id="50c2" class="graf graf--h3 graf--leading graf--title">汕頭教區百嶺葵潭等鄉信友遭難紀晷</h3><p name="b1eb" id="b1eb" class="graf graf--p graf-after--h3">初潮梅清黨，搜捕赤化，渠魁彭湃等多逸去，始向匿跡，繼以當道不協，民生貧瘠苦，不遑過問。彭等遂出沒於海陸惠普間，煽赤焰於無知，潛滋暗長，挑城鄉之衅，激貧富之仇，暗殺越貨，撞劫掠奪。旣而葉賀竄擾潮汕，赤火乘以燎原。葉賀敗殘兵餘械，彭等多吸收之，加以省垣之變，誅不盡教導團暨張黃殘部，悉歸彭氏掌握。彭等即以海陸豐為共產策源，特建蘇維埃政府，迫勒民眾，順生逆死，殺人放火，所至丘墟，官吏死者不少，此共禍日熾之所由來也。</p><p name="3d28" id="3d28" class="graf graf--p graf-after--p">夫赤焰之烈不可響邇，蔓延綦速。去冬海陸二邑所屬鄉鎮多為所陷（參觀聖教雜誌本年三期）。即距城頗遠之河口村，亦被攻陷，村民千餘（內有信徒一家人數過百），合鄰鄕適來避難者共三千多人，死者約五百，信友十多人與焉。餘人幸皆逃出，財物既被搶一空，屋宇復盡付一炬。他如外發鄉村被焚殺者尤難數計，茲不暇及，且就蔡柏兩司鐸之傳教地段而言，在教各村，雖非全被焚殺，然居屋聖堂多被洗劫，此蔡司鐸只好返河婆故里，而信數百友因亦隨之俱來也。吾駐汕主數聞悉此耗，大為飭憫，爰發勸告，募捐撥欸赈之，且令本汕仁愛會主持本埠捐務。幸海外敎僑早得斯信，郎匯款前來，所住河婆教友因得苟延餘生焉。</p><p name="9ad8" id="9ad8" class="graf graf--p graf-after--p">毗連陸豐之惠來，有百嶺鄉焉，居民約萬餘，悉奉天主教，由明司鐸管理（其敎史數年前李盛烈司鐸會記述於聖教雜誌）。復南行三十里，有市名葵潭者，人民四五千，其中信友約九百，乃郭司鐸所管理。外教雖居多數，皆不願入農會。百嶺有數信友，頗擁巨資，業當者六四在本鄉，二在葵潭。鄰鄉歹人早有覬覦之心，及年來赤派盛行，農會一般醉心共產者，到處鼓吹赤化，以誘惑人心，聯絡弱小鄉民，聲言打倒資本家，時向信徒鄉肆行欺凌壓迫。去年聖心報九期會載其事，自海陸淪陷，赤禍浸淫，吾等正為百嶺葵潭二處信友憂以為唇亡齒寒，惠來既當其衝，百嶺葵潭豈能免乎。</p><p name="6213" id="6213" class="graf graf--p graf-after--p">方仁愛會之進行募捐也，忽來生面數人，言不成聲，自云吾輩百嶺人也，共匪正攻我鄉急甚，欲請兵解之，言己即去。此臘月廿五日事也。廿六日晚，忽又十餘人來，狀甚慘，泣言我百嶺陷矣，哀哉吾輩夜逃至此。據云自去臘匪陷遠鄰碣石。（陸豐大商埠約數萬人）乘勝攻我近鄉。此廿二日來攻駁尾（教外鄕），廿三日陷。先是我鄉與駁尾甲子葵潭等鄉，見共匪慘無人道，誓不加入，匪益恨，矢言必屠之。鄉人大樓共組保安隊，約相策應，因各購械戒備。匪攻駁尾時，果各派隊往救，然匪勢大，槍械銳利，且有機關槍數架，故皆敗走，保安隊亦潰，死六人，餘眾竄守吾鄉，及匪圍吾鄉又聞風先逃矣。計匪之攻吾鄉，廿四日晨七時也，匪約二三千人包抄三面，南面以無塹壘可恃，故鄉人皆死力拒。槍聲トト終日不息，死者五六人，匪死殆以百計。日暮圍不解，但見子彈告罄，救兵不來，萬難持久，因決乘匪少懈黑夜潛遁。雞方鳴，開南門以槍遮護而出。然扶老攜幼，哭聲震天，慘不可狀，而匪若不聞知者。天將曙，回望鄉間火光燭天，濃煙密布，隱聞賊殺之屬，令人膽碎，知匪已入吾鄉矣。次日有潛往觀者，見匪先行搶劫，繼以焚燒。我輩捷足到此，餘人向在途間逃不出者，意必盡遭慘殺矣。言至此，淚涔涔下，嗚咽聲絕，聞者皆泣。</p><p name="2686" id="2686" class="graf graf--p graf-after--p">廿七日，仁愛會職員籌備招待辦法，先向本堂司鐸磋商，將男校貞院暫為難民住足。先由主教撥款購備一切，但以年關近，即交通多阻。思彼難民愴惶逃走，膽憻心寒，歧路之中，又有歧路，父不見子者有之，夫不見妻者有之，流離失所，或依親戚，或宿荒郊。古人云父不相見，兄弟妻子離散，正謂此耳。則當逃難之際，死亡之數，莫可忖度。揣以人事，咸謂十死六七矣。果待至元月初二日，總計到汕投宿者僅八、九十人，繼由主教出金五元百租輪赴龍江轉運，付輪者亦不及二百耳。孰意自此陸續來歸，核其實無一失者，亦咄咄逼人怪事也。夫駁尾陷死者數百，元旦日甲子破，死者以千計。獨此奉教一鄉，除戰死五六人外，無喪亡。且當日逃出離鄉不遠，四圍皆匪所經之路，距匪不過三四里，竟得從容道山，匪並無知者。雖曰人事，豈非主能哉。</p><p name="8126" id="8126" class="graf graf--p graf-after--p">百嶺陷後，匪即聲言攻葵潭。緣是該鄉人大恐，多思逃避，但迫於強房大姓之禁止，不得行。而該鄉鄰近皆入赤派，故為該鄉更可慮也。今正元宵後，匪郎來攻。從前凡有匪來，鄉人即齊往抵禦。此次匪來，直向營盤於籬頭信友處，不見有外教人來救護。信友迫得進退無門，乃冒死向匪傍逃出。奇哉，匪若不見也者。以故信友除死戰場二人外，餘皆慶平安出險。迨鄉破，死者或言數千，或言千餘，蓋已屍骸枕藉遍地殷紅也。聞有一友偕教外者十餘人出走，皆死之，此友獨留天主聖智，真出人意表也。</p><p name="d828" id="d828" class="graf graf--p graf-after--p">計自元月起至此，百嶺葵潭嘉分鰲頭徑等處難民，除投宿親友外，到汕投宿，由仁愛會收養資送出洋者，總共一千六百六十一人，或往暹國，或赴安南，或就新嘉坡。現餘二百八十人仍留於此，悉由仁愛會招待供給。吾汕主教資本薄弱，不能創設工廠，使難民自食其力，且經出資送人赴洋為數已鉅。而今共禍未熄，後顧茫茫，將來對於經濟問題，誠不能無憂無慮云。此潮梅在敎遇難之經過大畧情形也。</p><p name="d1c9" id="d1c9" class="graf graf--p graf-after--p">（汕頭天主堂仁愛會職員賑難臨時員會主任鄭子幼謹記）</p><p name="4c35" id="4c35" class="graf graf--p graf-after--p">聖教雜誌 1928年17卷7期</p><p name="e10a" id="e10a" class="graf graf--p graf-after--p graf--trailing"><a href="https://upload.wikimedia.org/wikipedia/commons/d/d5/NLC404-01J003192-64938_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B77%E6%9C%9F.pdf" data-href="https://upload.wikimedia.org/wikipedia/commons/d/d5/NLC404-01J003192-64938_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B77%E6%9C%9F.pdf" class="markup--anchor markup--p-anchor" rel="noopener ugc nofollow noopener" target="_blank">https://upload.wikimedia.org/wikipedia/commons/d/d5/NLC404-01J003192-64938_%E8%81%96%E6%95%99%E9%9B%9C%E8%AA%8C_1928%E5%B9%B417%E5%8D%B77%E6%9C%9F.pdf</a></p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/470f2ae2c318"><time class="dt-published" datetime="2024-07-20T12:14:09.482Z">July 20, 2024</time></a>.</p><p><a href="https://medium.com/@NewCantonia/%E6%B1%95%E9%A0%AD%E6%95%99%E5%8D%80%E7%99%BE%E5%B6%BA%E8%91%B5%E6%BD%AD%E7%AD%89%E9%84%89%E4%BF%A1%E5%8F%8B%E9%81%AD%E9%9B%A3%E7%B4%80%E6%99%B7-470f2ae2c318" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>