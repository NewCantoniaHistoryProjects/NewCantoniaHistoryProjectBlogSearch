<!DOCTYPE html><html><head><meta http-equiv="Content-Type" content="text/html; charset=utf-8"><title>海陸豐赤禍蔓延，驚心動魄之殺人條例</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">海陸豐赤禍蔓延，驚心動魄之殺人條例</h1>
</header>
<section data-field="subtitle" class="p-summary">
二月四日汕頭通信
</section>
<section data-field="body" class="e-content">
<section name="1928" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="daf6" id="daf6" class="graf graf--h3 graf--leading graf--title">海陸豐赤禍蔓延，驚心動魄之殺人條例</h3><p name="d085" id="d085" class="graf graf--p graf-after--h3">二月四日汕頭通信</p><p name="aa5f" id="aa5f" class="graf graf--p graf-after--p">粤省海陸豐淪於赤軍手中，已三月矣曩者。粤局内部發生戰亂，政府無暇顧及，以致赤禍滋蔓危及廣東全省。現時海豐陸豐與潮汕交通斷絕，郵政海關停歇，各地商店鄕村，變成瓦礫之場，難民潛逃來潮汕者不可勝計，所談赤軍殘暴事蹟，令人聞之酸鼻。昨日記者見一海豐富豪，蓬頭跣足，行馬路上，記者認係故人，乃停步慰問，并詢該地情况。</p><p name="3bcc" id="3bcc" class="graf graf--p graf-after--p">據云，海豐蘇維埃政府近來新頒一個殺人條例，（一）盲目者殺，（二）跛足者殺，（三）堪輿者殺，（四）和尚者殺，（五）食長齋者殺，（六）做媒妁者殺，（七）做經紀者殺，（八）扶乩者殺，（九）做巫者殺，（十）食洋烟者殺，（十一）賭博者殺，（十二）飲酒者殺，（十三）爲族長者殺，（十四）做娼妓者殺，（十五）代人做契據者殺，（十六）麻瘋者殺，（十七）收租者殺，（十八）還租者殺，（十九）討債者殺，（二十）還債者殺，（二十一）放蕩間游者殺，（二十二）前淸有功名者殺，（二十三）做糧差役者殺，（二十四）凡前當兵做官者殺，（二十五）買辦階級辦洋人事者殺，（二十六）大中小地主者殺。</p><p name="b260" id="b260" class="graf graf--p graf-after--p">凡做蘇維埃委員，必殺其最親之人爲贄見入黨禮，表示只知有黨，不知有家。近來海豐共黨每日屠殺，或將活人吊在樑上，置鑊於下，將活人之肉，一塊一塊割下，烹而食之，每攻陷一鄕村，即開祝捷大會，一次開會時搭臺十餘座，或演說或演戲，或跳舞臺上筆際週圍懸人首級，以慶武功間有委員出入，手提三五人頭作妝飾品於同黨之前，自詡爲革命健將，各家男女，自十歲至二十歲者，編爲童子軍，二十歲至三十歲者，編爲衝鋒隊，三十歲至四十歲者，則編爲赤衛軍，從前海豐農民自衛軍學校畢業，生一槪顯達，盡充各鄕村蘇維埃政府委員，海豐女子一槪强逼入婦女解放協會，童養媳及妙齡女子，編爲女宣傳隊，由蘇維埃製定講演文，令女子熟讀，每日下鄕宣傳赤化，中年女子亦編爲女赤衛軍，敎之荷槍，當赤軍開始殺人之時，行刑地點多在大路，或公地舉行，近來在小街巷中亦可隨便斬殺，尸駭遍地，腥氣觸鼻欲嘔，家家要派榖抽餉，以充軍實一有戰役，臨陣不准退縮，赤軍腰間懸大斫刀一柄，所至之處焚掠搶殺，大小私仇可以自由報復，故海豐陸豐兩縣之民，除被殺外，多半逃散，但逃亡亦非易事，到處路口有赤軍設站盤查，須夜行晝伏，攀山越嶺，或扁舟浮海中，方能逃出云云，汕頭近來日有難民到汕請願，如惠來百玲鄕難，民普寗各鄕代表，均於日昨列隊向守備司令部總指揮部請願乞兵，海陸豐已矣赤禍竟移到普寗惠來，潮汕居民大爲震動，據聞共黨首領彭澎，近來招集張黃在廣州叛變之敎導團，合從前賀葉殘部，約有三千人，槍械犀利，各縣赤手空拳人民，不能與之對抗。共黨巢穴共有四個，一在紫金之砲仔圩，一在陸豐之碣石溪，一在海陸紫金惠陽交界之岩石，一在海豐小溪洞之埔仔。海陸豐難民連日在廣州請願，普寗惠來之難民則在汕頭乞師。當局以無兵撥派，僅口頭慰藉而已。昨日東路總指揮陳銘樞凱旋回汕，陳濟棠部日内亦可從梅縣開到汕頭，或者將分兵勦辦歟。</p><p name="c541" id="c541" class="graf graf--p graf-after--p graf--trailing">《申報》，1928年。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/b7e0d7332461"><time class="dt-published" datetime="2022-01-19T15:11:18.734Z">January 19, 2022</time></a>.</p><p><a href="https://medium.com/@NewCantonia/%E6%B5%B7%E9%99%B8%E8%B1%90%E8%B5%A4%E7%A6%8D%E8%94%93%E5%BB%B6-%E9%A9%9A%E5%BF%83%E5%8B%95%E9%AD%84%E4%B9%8B%E6%AE%BA%E4%BA%BA%E6%A2%9D%E4%BE%8B-b7e0d7332461" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>