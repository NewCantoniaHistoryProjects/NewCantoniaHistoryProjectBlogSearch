<!DOCTYPE html><html><head><meta http-equiv="Content-Type" content="text/html; charset=utf-8"><title>陳炯明先生對救粵會代表之重要談話</title><style>
      * {
        font-family: Georgia, Cambria, "Times New Roman", Times, serif;
      }
      html, body {
        margin: 0;
        padding: 0;
      }
      h1 {
        font-size: 50px;
        margin-bottom: 17px;
        color: #333;
      }
      h2 {
        font-size: 24px;
        line-height: 1.6;
        margin: 30px 0 0 0;
        margin-bottom: 18px;
        margin-top: 33px;
        color: #333;
      }
      h3 {
        font-size: 30px;
        margin: 10px 0 20px 0;
        color: #333;
      }
      header {
        width: 640px;
        margin: auto;
      }
      section {
        width: 640px;
        margin: auto;
      }
      section p {
        margin-bottom: 27px;
        font-size: 20px;
        line-height: 1.6;
        color: #333;
      }
      section img {
        max-width: 640px;
      }
      footer {
        padding: 0 20px;
        margin: 50px 0;
        text-align: center;
        font-size: 12px;
      }
      .aspectRatioPlaceholder {
        max-width: auto !important;
        max-height: auto !important;
      }
      .aspectRatioPlaceholder-fill {
        padding-bottom: 0 !important;
      }
      header,
      section[data-field=subtitle],
      section[data-field=description] {
        display: none;
      }
      </style></head><body><article class="h-entry">
<header>
<h1 class="p-name">陳炯明先生對救粵會代表之重要談話</h1>
</header>
<section data-field="subtitle" class="p-summary">
（一九二四年十一月十八日《華字日報》）
</section>
<section data-field="body" class="e-content">
<section name="c510" class="section section--body section--first section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="91a5" id="91a5" class="graf graf--h3 graf--leading graf--title">陳炯明先生對救粵會代表之重要談話</h3><p name="d1a1" id="d1a1" class="graf graf--p graf-after--h3">（一九二四年十一月十八日《華字日報》）</p><p name="6798" id="6798" class="graf graf--p graf-after--p">査救粵會成立後，即派數人赴海豐徵求陳競存意見，提出兩點磋商：㈠詢陳是否肯挺身救粤；㈡詢陳是否肯實行民治。陳與該代表等縱談竟日，凡兩年來陳氏隱居不出之原因，械潮時東江不起兵之障礙，及今後陳氏對於救粤之決心，均盡情披露。其最透快之論，則曰：</p><p name="7925" id="7925" class="graf graf--p graf-after--p">北有曹吳，南有孫文，皆爲和平障礙，與余（陳自稱）聯治主張，勢無兩立。故日前各方環來迫我和孫，均不爲所動。旦粤軍若不反攻，則東江幅員狹小，給養數萬大兵，豈能持久？故反攻實無徘徊餘地，不過待餉而發耳。至於憲法統一，余亦可相對贊成（按：其時京變尚朱分明）。蓋民十制憲之始，余曾約各省軍人不得干預議員制憲，將來制定之憲，無論爲紅色也可、爲白色也可，但經兩院通過，總統頒布，各省即須執行，其時吳佩孚極贊此說，至吿余代表，謂他日曹錕若不行憲，我吳某跪於曹錕之前，請其殺卻頭顱以謝天下等語。今査該憲法大體已容納聯治，其中雖有不甚妥善之處，總可修改。不過曹吳逐黎元洪而貪頒布憲法之功，旣頒布又不實行，爲可惡耳。</p><p name="6faf" id="6faf" class="graf graf--p graf-after--p">該會代表又提出今後治粵六大方針，與陳磋商，陳表示絕對承認。親筆具函答覆，以示決心（函見下）。現聞競存一岀，除林洪葉鄧四部同時發動外，赣之方本仁，湘之趙恆惕，閩之張貞、楊樹莊，桂之李宗仁、黃紹雄，均具有相當聯絡。故反孫派武力大約集中得其七八。現該會方進行財力集中、智識力集中兩種運動。務使京津滬海之粤籍名流，各界人士同紆義憤，並走集於救粤旗下，而爲大規模之平民革命運動云云。</p><p name="d35e" id="d35e" class="graf graf--p graf-after--p">救粤會致先生函：我粤自民元而後，迭經喪亂，及公解組，益陷糾紛。兩年以來，無日不在水深火熱之下，此次十月十五日焚城之變，騰煙累日，粵都成瓦礫之場，搶掠公開，十室有九空之嘆。荼毒之烈，曠古未聞。粵人痛桑梓之陸沈，無不欲立舉義旗，驅除民賊。惟環顧粤中，向以愛粤相號召，而力有足以副之者，惟公爲能。料公當此救焚拯溺之秋，必無隔岸觀火之理，爰於本月糾合各界，設立救粵聯合會，並即選派代表爲公促駕。願公搜除疑議，先救鄕邦，爲斯民復仇、爲人道作戰。若謂餉楈竭蹶，懼無以戡平大難，則粤人挾敷天之憤，摩頂放踵，義無可辭。羣策羣力，其道固多。敝會同人願爲效力。獨是粵民犧牲屢矣，而粤局久無寧謐之期，考其癥結，皆坐連年動衆，軍政擴充，苛稅雜指，因緣爲厲。欲求長治久安之計，宜有懲前無後之謀。敝會詳詢博訪，僉謂：今後粤政，須先立其鵠的。一憲政統一；二軍民分駐：三財政統一；四財政公開；五劃定軍餉；六辦團自衞。以上種種均爲三千萬人所渴望，非此不足以蘇民困而遏亂萌。是又願公毅力實行，而與民吏始者也。粤難不可不救，民望不可坐失，當機立斷，此正其時，維公圖之，即賜敎答。</p><p name="ad0b" id="ad0b" class="graf graf--p graf-after--p graf--trailing">先生覆救粤會函：接誦來書，備聆一是。諸公熱心弘願，為粤盤躊，無任佩慰。所示各端正為弟心所寫藏。定粤之後，自當竭力圖見施行。至籌款自當仗大力主持，迅速募集，俾資進行。即希與XX商同辦理，是為至盼。</p></div></div></section>
</section>
<footer><p>By <a href="https://medium.com/@NewCantonia" class="p-author h-card">新粵史研究</a> on <a href="https://medium.com/p/a827fd2831e"><time class="dt-published" datetime="2023-08-15T21:58:35.551Z">August 15, 2023</time></a>.</p><p><a href="https://medium.com/@NewCantonia/%E9%99%B3%E7%82%AF%E6%98%8E%E5%85%88%E7%94%9F%E5%B0%8D%E6%95%91%E7%B2%B5%E6%9C%83%E4%BB%A3%E8%A1%A8%E4%B9%8B%E9%87%8D%E8%A6%81%E8%AB%87%E8%A9%B1-a827fd2831e" class="p-canonical">Canonical link</a></p><p>Exported from <a href="https://medium.com">Medium</a> on March 30, 2025.</p></footer></article></body></html>